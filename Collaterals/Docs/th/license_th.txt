ข้อตกลงการอนุญาตให้ใช้สิทธิ์ SAP® BUSINESSOBJECTS™

เอกสารสำคัญ โปรดอ่านให้ละเอียด: ข้อตกลงนี้เป็นข้อตกลงในทางกฎหมายระหว่างท่านและ SAP BUSINESSOBJECTS เกี่ยวกับซอฟต์แวร์ SAP BUSINESSOBJECTS ที่มีมาพร้อมกับข้อตกลงนี้ ซึ่งอาจรวมถึงซอฟต์แวร์คอมพิวเตอร์, สื่อที่เกี่ยวข้อง, เอกสารตีพิมพ์และเอกสารในรูปแบบออนไลน์หรือเอกสารอิเล็กทรอนิกส์ (“ซอฟต์แวร์”)   ก่อนดำเนินการติดตั้งซอฟต์แวร์ ท่านต้องอ่าน รับทราบ และยอมรับข้อตกลงและเงื่อนไขต่างๆ ของข้อตกลงการอนุญาตให้ใช้สิทธิ์ซอฟต์แวร์ดังต่อไปนี้ (“ข้อตกลง”) หากท่านไม่ยอมรับข้อตกลงและเงื่อนไขต่างๆ ของข้อตกลงการอนุญาตให้ใช้สิทธิ์ ท่านต้องส่งคืนซอฟต์แวร์ให้กับสถานที่ที่ท่านได้รับซอฟต์แวร์มาภายในสามสิบ (30) วันนับจากวันที่ซื้อ โดยท่านจะได้รับเงินคืนเต็มจำนวน

1.  การอนุญาตให้ใช้สิทธิ์ SAP BusinessObjects ให้สิทธิ์การใช้งานที่ไม่ใช่สิทธิ์ขาดและสิทธิ์การใช้งานแบบจำกัดแก่ท่านสำหรับการใช้งานผลิตภัณฑ์ซอฟต์แวร์และฟังก์ชันต่างๆ ที่ท่านชำระค่าธรรมเนียมไว้เท่านั้นเพื่อวัตถุประสงค์ทางธุรกิจภายในของท่านและสอดคล้องกับข้อตกลงและเงื่อนไขของข้อตกลงการอนุญาตให้ใช้สิทธิ์นี้ เราให้สิทธิ์การใช้งานซอฟต์แวร์แก่ท่าน และไม่ได้จำหน่าย  หากท่านได้ผลิตภัณฑ์นี้มาเป็นข้อเสนอพิเศษหรือเป็นสิทธิ์การใช้งานเพื่อการส่งเสริมการขาย ซึ่งรวมอยู่กับผลิตภัณฑ์ SAP BusinessObjects อื่น จะมีข้อจำกัดเพิ่มเติมซึ่งกำหนดไว้ในข้อ 3.9 ("สิทธิ์การใช้งานเพื่อการส่งเสริมการขาย") ด้านล่าง  หากท่านได้ผลิตภัณฑ์นี้ซึ่งรวมมากับหรือมาพร้อมกับผลิตภัณฑ์ของผู้ผลิตอื่น ท่านอาจใช้งานผลิตภัณฑ์กับผลิตภัณฑ์ของผู้ผลิตอื่นตามที่อธิบายไว้ในข้อ 3.7 (“สิทธิ์การใช้งานแบบจำกัด”) ด้านล่างนี้เท่านั้น  การอนุญาตให้ใช้สิทธิ์นี้จะไม่มีผลใช้กับโปรแกรมซอฟต์แวร์อื่นใดที่ให้มากับซอฟต์แวร์ รวมทั้งซอฟต์แวร์เพื่อการส่งเสริมการขาย ซึ่งอยู่ภายใต้การควบคุมของข้อตกลงการอนุญาตให้ใช้สิทธิ์ซอฟต์แวร์ซึ่งรวมอยู่กับซอฟต์แวร์ดังกล่าว  หากท่านได้มาซึ่งหรือได้รับไดเรกทอรี องค์ประกอบ ตัวเชื่อมต่อ ยูทิลิตี ข้อมูล  หรือสิ่งอื่นใดจาก SAP BusinessObjects สำหรับใช้กับซอฟต์แวร์ ("เทคโนโลยีเพิ่มเติม") การใช้ซอฟต์แวร์เพิ่มเติมของท่านจะต้องเป็นไปตามข้อกำหนด เงื่อนไข ข้อผูกพัน และข้อจำกัดของข้อตกลงนี้   คำว่า "ซอฟต์แวร์" ที่ใช้ในที่นี้ จะรวมถึงเทคโนโลยีเพิ่มเติมและผลิตภัณฑ์ของผู้ผลิตอื่นด้วย 

“SAP BusinessObjects” หมายถึงบริษัท Business Objects ซึ่งท่านได้ทำการซื้อซอฟต์แวร์หรือบริการที่เกี่ยวข้อง ทั้งโดยทางตรงหรือทางอ้อมผ่านทางผู้ค้าปลีก หรือหากไม่มีบริษัท Business Objects อยู่ในประเทศของท่าน จะหมายถึง Business Objects Software Limited

2. การติดตั้งและการใช้งาน ท่านจะสามารถติดตั้งและใช้งานซอฟต์แวร์ตามการตั้งค่าคอนฟิกและตามจำนวนการอนุญาตให้ใช้สิทธิ์ที่ท่านได้รับเท่านั้น ท่านอาจต้องติดตั้งสำเนาซอฟต์แวร์ที่ไม่ก่อให้เกิดการดำเนินงานเพื่อเหตุผลในการกู้คืนจากความเสียหาย การรีสตาร์ทและการสำรองข้อมูลกรณีฉุกเฉิน ซึ่งรวมถึงแต่ไม่จำกัดเพียงการจัดทำสำเนาเพื่อวัตถุประสงค์ดังกล่าวสำหรับใช้งานในไซต์ที่มีการกู้คืนจากความเสียหายอย่างน้อยหนึ่งไซต์ ในการใช้สิทธิ์ของท่านกับซอฟต์แวร์ภายใต้ข้อตกลงการอนุญาตให้ใช้สิทธิ์นี้ ท่านต้องใช้งานสำเนาซอฟต์แวร์ตามที่อธิบายไว้ในระหว่างลำดับการเปิดใช้งาน  SAP BusinessObjects อาจควบคุมจำนวนและประเภทการอนุญาตให้ใช้สิทธิ์ ตลอดจนการใช้งานซอฟต์แวร์โดยใช้รหัสคีย์

3. ประเภทและคำจำกัดความของสิทธิ์การใช้งาน

3.1. สิทธิ์การใช้งานแอปพลิเคชัน  สิทธิ์การใช้งานแอปพลิเคชันอนุญาตให้ท่านติดตั้งอินสแตนซ์ซอฟต์แวร์เดียวในระบบเซิร์ฟเวอร์เดียวหรือหลายเซิร์ฟเวอร์ และอนุญาตให้ผู้ใช้ที่มี NUL สำหรับซอฟต์แวร์นั้นๆ เข้าถึงและใช้ซอฟต์แวร์ได  สิทธิ์การใช้งานแต่ละแอปพลิเคชันนั้นจะได้รับการกำหนดไว้สำหรับการปรับใช้เดียว และไม่อาจแบ่งใช้ร่วมกันกับการนำไปใช้ที่แตกต่างกัน 

3.2. สิทธิ์การใช้งานของผู้ใช้ที่ระบุชื่อ (“NUL”) เมื่อให้สิทธิ์การใช้งานซอฟต์แวร์ตามสิทธิ์การใช้งานของผู้ใช้ที่ระบุชื่อ ต้องมีการกำหนดผู้ใช้แต่ละคนเป็นผู้ถือ NUL แต่เพียงผู้เดียว ห้ามใช้ NUL ร่วมกันโดยบุคคลมากกว่าหนึ่งคน และท่านจะโอนย้าย NUL จากบุคคลหนึ่งไปให้อีกบุคคลหนึ่งไม่ได้ เว้นแต่ผู้ใช้เดิมจะไม่ต้องการเข้าใช้งานหรือไม่ได้รับอนุญาตให้เข้าใช้งานซอฟต์แวร์อีกต่อไป

3.3. สิทธิ์การเข้าใช้งานพร้อมกันหลายคน (“CAL”) เมื่อให้สิทธิ์การใช้งานซอฟต์แวร์ตามสิทธิ์การเข้าใช้งานพร้อมกันหลายคน จำนวนผู้ใช้ที่รวมกันซึ่งเข้าใช้งานซอฟต์แวร์ ณ เวลาใดเวลาหนึ่งต้องไม่เกินจำนวน CAL ที่ท่านได้รับ CAL จะถูกกำหนดให้กับการปรับใช้แบบใดแบบหนึ่งโดยเฉพาะ และท่านไม่สามารถใช้การปรับใช้ต่างๆ ร่วมกันได้  เมื่อใช้สิทธิ์การเข้าใช้งานพร้อมกันหลายคน ท่านอาจไม่สามารถใช้โปรแกรมหรือระบบเพื่อเก็บข้อมูลแคชหรือเข้าคิวคำขอรายงานต่างๆ ได้

3.4. สิทธิ์การใช้งานตัวประมวลผลหรือ CPU เมื่อให้สิทธิ์การใช้งานซอฟต์แวร์ตามสิทธิ์การใช้งานตัวประมวลผลหรือ CPU จำนวนหน่วยการประมวลผลกลางที่รวมกัน (“ตัวประมวลผล”)  ซึ่งรันคอมโพเนนต์ของซอฟต์แวร์ใดๆ (ยกเว้นคอมโพนเนนต์ของ Crystal Enterprise ได้แก่ Web Connector, SDK, วิซาร์ดการเผยแพร่รายงาน และโปรแกรมดูรายงาน) ต้องไม่เกินจำนวนตัวประมวลผลหรือ CPU ที่ได้รับสิทธิ์การใช้งาน  ตัวประมวลผลที่มีชิปแบบ Multi-Core ซึ่งมี Core ของตัวประมวลผล N ตัว จะมีการนับจำนวนดังนี้ Core ของตัวประมวลผลแรกใน CPU ทางกายภายแต่ละตัวจะนับเป็นตัวประมวลผลหรือ CPU 1 ตัว และ Core ของตัวประมวลผลที่เพิ่มขึ้นมาแต่ละตัวใน CPU ทางกายภาพจะนับเป็นตัวประมวลผลหรือ CPU 0.5 ตัว  

3.5. สิทธิ์การใช้งานเซิร์ฟเวอร์  เมื่อให้สิทธิ์การใช้งานซอฟต์แวร์ตามสิทธิ์การใช้งานเซิร์ฟเวอร์ ท่านสามารถโหลดซอฟต์แวร์ลงในคอมพิวเตอร์เครื่องเดียวที่มีตัวประมวลผลหรือ CPU ถึงสี่ (4) ตัวได้ ตัวประมวลผลที่มีชิปแบบ Multi-Core ซึ่งมี Core ของตัวประมวลผล N ตัว จะมีการนับจำนวนดังนี้ Core ของตัวประมวลผลแรกใน CPU ทางกายภายแต่ละตัวจะนับเป็นตัวประมวลผล 1 ตัว และ Core ของตัวประมวลผลที่เพิ่มขึ้นมาแต่ละตัวใน CPU ทางกายภาพจะนับเป็นตัวประมวลผล 0.5 ตัว

3.6. สิทธิ์การใช้งานที่สมัครเป็นสมาชิก  เมื่อซอฟต์แวร์นั้นให้สิทธิ์การใช้งานตามการสมัครเป็นสมาชิก ท่านจะได้รับอนุญาตให้มีสิทธิ์การใช้งานแบบไม่ผูกขาดและไม่สามารถโอนย้ายได้สำหรับการใช้ซอฟต์แวร์ในระยะเวลาสิบสองเดือน มีการต่ออายุรายปีกับผู้ออกใบอนุญาตให้ใช้สิทธิ์ตามอัตราปัจจุบันหรือข้อกำหนดอื่นใดซึ่งได้ทำการตกลงยอมรับร่วมกันทั้งสองฝ่าย

3.7. สิทธิ์การใช้งานแบบจำกัด  หากท่านได้รับซอฟต์แวร์ซึ่งรวมมากับหรือได้มาพร้อมกับหรือเพื่อการใช้งานกับผลิตภัณฑ์ของผู้ผลิตรายอื่น (แอปพลิเคชัน OEM) ท่านจะได้รับสิทธิ์การใช้งานแบบจำกัด  ท่านจะสามารถใช้สำเนาซอฟต์แวร์ต่างๆ ที่ได้รับสิทธิ์การใช้งานเฉพาะกับแอปพลิเคชัน OEM ที่จัดเตรียมซอฟต์แวร์มาให้เท่านั้น  การเข้าใช้งานข้อมูลที่ไม่ได้สร้างขึ้นมาเป็นพิเศษหรือประมวลผลโดยแอปพลิเคชัน OEM จะถือเป็นการละเมิดสิทธิ์การใช้งานนี้  หากแอปพลิเคชัน OEM จำเป็นต้องใช้ Data Mart หรือคลังข้อมูล ท่านสามารถใช้ซอฟต์แวร์กับ Data Mart หรือคลังข้อมูลเพื่อเข้าใช้งานข้อมูลที่สร้างขึ้นหรือดำเนินการโดยแอปพลิเคชัน OEM เท่านั้น  หากท่านได้รับ Crystal Xcelsius ซึ่งรวมมากับหรือได้มาพร้อมกับ Planning Applications ท่านจะได้รับสิทธิ์การใช้งานแบบจำกัดตาม Crystal Xcelsius ท่านอาจใช้ Crystal Xcelsius ร่วมกับ Planning Applications เท่านั้น และการเข้าถึงข้อมูลที่ไม่ได้สร้างขึ้นหรือใช้โดย Planning Applications โดยเฉพาะนั้นถือว่าเป็นการละเมิดต่อสิทธิ์การใช้งานนี้  สิทธิ์การใช้งานแบบจำกัดไม่อาจรวมกับสิทธิ์การใช้งานแบบไม่จำกัดในการปรับใช้แบบเดียวกันได้

3.8. สิทธิ์การใช้งานการพัฒนา หากท่านได้รับสิทธิ์การใช้งานการพัฒนา ท่านจะสามารถใช้จำนวนและประเภทสิทธิ์การใช้งานที่ได้รับเพื่อดำเนินการพัฒนาหรือทดสอบการพัฒนาเท่านั้น สิทธิ์การใช้งานการพัฒนาจะใช้ในหรือโอนย้ายไปยังสภาพแวดล้อมการผลิตไม่ได้ 

3.9. สิทธิ์การใช้งานการอัปเดต  หากท่านได้รับซอฟต์แวร์ซึ่งเป็นการอัปเดตของผลิตภัณฑ์ที่ได้รับอนุญาตให้ใช้สิทธิ์ก่อนหน้านี้ สิทธิ์ในการใช้งานซอฟต์แวร์ของท่านจะถูกจำกัดเพียงจำนวนสิทธิ์การใช้งานที่รวมกันซึ่งท่านได้รับสำหรับผลิตภัณฑ์ก่อนหน้านี้ หากท่านเลือกที่จะใช้งานซอฟต์แวร์และผลิตภัณฑ์ก่อนหน้านี้พร้อมกัน จำนวนสิทธิ์การใช้งานที่รวมกันซึ่งใช้ในการเข้าใช้งานซอฟต์แวร์และผลิตภัณฑ์ก่อนหน้านี้ต้องไม่เกินจำนวนสิทธิ์การใช้งานที่รวมกันซึ่งท่านได้รับสำหรับผลิตภัณฑ์ก่อนหน้านี้  

3.10. สิทธิ์การใช้งานเพื่อการส่งเสริมการขาย หากท่านได้รับซอฟต์แวร์เป็นข้อเสนอพิเศษหรือเป็นสิทธิ์การใช้งานเพื่อการส่งเสริมการขาย (“สิทธิ์การใช้งานเพื่อการส่งเสริมการขาย”) ท่านจะสามารถใช้สิทธิ์การใช้งานเพื่อการส่งเสริมการขายกับการปรับใช้ใหม่ได้เท่านั้น   สิทธิ์การใช้งานเพื่อการส่งเสริมการขายจะไม่สามารถเพิ่มลงในหรือใช้กับการปรับใช้หรือโปรเจคปัจจุบัน  

3.11. สิทธิ์การใช้งานการประเมินผล/ห้ามจำหน่ายต่อ สิทธิ์การใช้งานการประเมินผลหรือห้ามจำหน่ายต่อสามารถใช้สำหรับจำนวนและประเภทสิทธิ์การใช้งานที่กำหนดไว้และระยะเวลาที่กำหนดไว้บนบรรจุภัณฑ์ซอฟต์แวร์ เอกสารการสั่งซื้อ หรือเอกสารการจัดส่งเท่านั้น  หลังจากวันหมดอายุของระยะเวลาที่กำหนดไว้ ซอฟต์แวร์ที่เกี่ยวข้องกับสิทธิ์การใช้งานการประเมินผลหรือห้ามจำหน่ายต่อจะไม่ทำงาน เว้นแต่ผู้ได้รับสิทธิ์จะได้รับคีย์การให้สิทธิ์ใช้งานแบบถาวรซึ่งมีผลบังคับใช้  หากเอกสารการสั่งซื้อหรือเอกสารการจัดส่งระบุถึงโปรเจคใดโปรเจคหนึ่ง ซอฟต์แวร์อาจใช้กับโปรเจคที่ระบุเท่านั้น  สิทธิ์การใช้งานการประเมินผลสามารถใช้เพื่อวัตถุประสงค์การประเมินผลเท่านั้นและไม่สามารถใช้เพื่อวัตถุประสงค์การผลิตได้ แม้ว่าจะมีข้อกำหนดอื่นใดของข้อตกลงนี้ ซอฟต์แวร์ที่จัดเตรียมมาให้ตามสิทธิ์การใช้งานการประเมินผลหรือห้ามจำหน่ายจะเป็นแบบ “ตามที่ให้มา” โดยไม่มีการรับประกันใดๆ ไม่ว่าจะโดยชัดแจ้งหรือโดยนัย  SAP BusinessObjects สามารถแจ้งยกเลิกสิทธิ์การใช้งานการประเมินผลหรือห้ามจำหน่ายต่อโดยเขียนขึ้นเป็นลายลักษณ์อักษรได้ตลอดเวลา

3.12. คำจำกัดความ  “การปรับใช้” หมายถึง การติดตั้งโมดูลซอฟต์แวร์แบบใดแบบหนึ่งต่อไปนี้: พื้นที่เก็บข้อมูล, โดเมนการรักษาความปลอดภัย, Central Management Server (“CMS”) หรือคลัสเตอร์ CMS  “โปรเจค” หมายถึง การปรับใช้ (a) ที่มีการจัดเตรียมรายงานแบบเดียวกันหรือที่คล้ายคลึงกัน (b) ที่ใช้อินเทอร์เฟซแอปพลิเคชันที่กำหนดเองแบบเดียวกันหรือที่คล้ายคลึงกันเป็นอย่างมาก หรือ (c) ที่ใช้กับแอปพลิเคชันที่ประกอบด้วยโมดูลหรือคอมโพเนนต์ที่สัมพันธ์กัน

3.13. ผลิตภัณฑ์ของผู้ผลิตรายอื่น  "ผลิตภัณฑ์ของผู้ผลิตรายอื่น" หมายถึงผลิตภัณฑ์ใดๆ ที่แสดงอยู่ในรายการราคาของผู้ผลิตรายอื่นของ SAP BusinessObjects หรือระบุว่าเป็นผลิตภัณฑ์ของผู้ผลิตรายอื่นในเอกสารการสั่งซื้อหรือเอกสารผลิตภัณฑ์ของ SAP BusinessObjects หากรวมไว้ในผลิตภัณฑ์ของผู้ผลิตรายอื่น การใช้จะอยู่ภายใต้ข้อกำหนดและเงื่อนไขของข้อตกลงแบบรวบรัดตัดตอนหรือแบบกดปุ่มเพื่อแสดงเจตนาที่มาพร้อมกับผลิตภัณฑ์ของผู้ผลิตรายอื่น ("ข้อตกลงการอนุญาตสำหรับผู้ใช้ผลิตภัณฑ์ของผู้ผลิตรายอื่น")  ผลิตภัณฑ์ของผู้ผลิตรายอื่นทั้งหมดจะได้รับการจำกัดให้ใช้ร่วมกับเฉพาะซอฟต์แวร์ที่ผู้ออกใบอนุญาตกำหนดไว้ให้ใช้ได้หรือที่ SAP BusinessObjects ได้ให้ไว้กับผลิตภัณฑ์ของผู้ผลิตรายอื่นนั้น และไม่สามารถใช้กับผลิตภัณฑ์ SAP BusinessObjects อื่นใด หรือแบบสแตนด์อโลน

4. สิทธิ์การใช้งานเฉพาะของผลิตภัณฑ์  ข้อตกลงเพิ่มเติมเกี่ยวกับการใช้ซอฟต์แวร์ของคุณมีอยู่ใน www.sap.com/company/licenses/product-use-rights ซึ่งรวมเข้าไว้ในที่นี้โดยข้อมูลอ้างอิงนี้  คุณรับทราบและยอมรับว่าข้อตำลงเพิ่มเติมเหล่านี้ถือเป็นส่วนหนึ่งของข้อตกลงนี้

5. ความเป็นเจ้าของ SAP BusinessObjects และ/หรือซัพพลายเออร์จะรักษาไว้ซึ่งสิทธิ์ กรรมสิทธิ์ และผลประโยชน์ทั้งหมดในและสำหรับซอฟต์แวร์ตลอดจนสำเนาทั้งหมดตลอดเวลา ไม่ว่าจะอยู่ในรูปแบบหรือสื่อใดก็ตามที่ต้นฉบับหรือสำเนาอื่นอาจมีอยู่ในภายหลัง  ท่านไม่ได้เป็นเจ้าของหรือได้รับการอ้างสิทธิ์หรือสิทธิ์ความเป็นเจ้าของใดๆ ในซอฟต์แวร์หรือสิทธิบัตร, ลิขสิทธิ์, เครื่องหมายการค้า หรือทรัพย์สินทางปัญญาที่เกี่ยวข้องใดๆ  ท่านตกลงที่จะรักษาสิ่งดังต่อไปนี้ไว้เป็นความลับ ได้แก่ ซอฟต์แวร์ ข้อกำหนดของข้อตกลงการอนุญาตให้ใช้สิทธิ์นี้ ตลอดจนการทดสอบมาตรฐานหรือการทดสอบที่คล้ายคลึงกันของซอฟต์แวร์ (ไม่ว่าจะดำเนินการโดยท่าน, SAP BusinessObjects หรือบุคคลอื่น) และจะป้องกันมิให้มีการเปิดเผยหรือใช้งานโดยไม่ได้รับอนุญาต เว้นแต่จะได้รับความยินยอมเป็นลายลักษณ์อักษรจาก SAP BusinessObjects ก่อน  SAP BusinessObjects และ/หรือซัพพลายเออร์ขอสงวนสิทธิ์ใดๆ ทั้งหมดที่ไม่ได้ระบุไว้อย่างชัดแจ้งแก่ท่าน  ซัพพลายเออร์ของ SAP BusinessObjects เป็นผู้รับประโยชน์บุคคลภายนอกที่กำหนดไว้ของข้อตกลงการอนุญาตให้ใช้สิทธิ์นี้ และมีสิทธิ์โดยชัดแจ้งที่จะขึ้นอยู่กับและบังคับใช้ข้อกำหนดในที่นี้โดยตรง 

6. ลิขสิทธิ์ ซอฟต์แวร์เป็นลิขสิทธิ์ของ SAP BusinessObjects และ/หรือซัพพลายเออร์ และอยู่ภายใต้ความคุ้มครองของกฎหมายลิขสิทธิ์และกฎหมายสิทธิบัตรของสหรัฐอเมริกา ตลอดจนข้อกำหนดสนธิสัญญาระหว่างประเทศต่างๆ  ท่านไม่สามารถทำสำเนาซอฟต์แวร์ได้ เว้นแต่ (a) เพื่อจัดทำสำเนาข้อมูลสำรองที่ไม่ใช่เพื่อการผลิต หรือ (b) เพื่อติดตั้งคอมโพเนนต์ซอฟต์แวร์ที่ท่านให้สิทธิ์การใช้งานซึ่งกำหนดไว้ในข้อ 2 บนคอมพิวเตอร์ในฐานะที่เป็นส่วนหนึ่งของการดำเนินการเข้าใช้ซอฟต์แวร์  ท่านสามารถทำสำเนาในจำนวนที่เหมาะสม (ไม่ว่าจะอยู่ในรูปแบบเอกสารหรืออิเล็กทรอนิกส์) ตามเอกสารที่รวมอยู่กับซอฟต์แวร์เท่านั้นซึ่งระบุว่าสำเนาดังกล่าวจะสามารถใช้งานได้โดยผู้ใช้ที่ได้รับสิทธิ์การใช้งานร่วมกับการใช้งานซอฟต์แวร์ของตนเท่านั้น และไม่สามารถเผยแพร่ซ้ำหรือแจกจ่ายให้แก่บุคคลอื่นใดๆ ได้  ท่านต้องผลิตซ้ำและรวมประกาศเรื่องลิขสิทธิ์ เครื่องหมายการค้า หรือคำอธิบายกรรมสิทธิ์อื่นๆ ของ SAP BusinessObjects และซัพพลายเออร์ไว้ในสำเนาซอฟต์แวร์หรือเอกสารที่ท่านจัดทำขึ้น  สำเนาซอฟต์แวร์อื่นใดที่ท่านจัดทำขึ้นทั้งหมดถือเป็นการละเมิดข้อตกลงการอนุญาตให้ใช้สิทธิ์นี้

7. ข้อจำกัด ท่านไม่สามารถดำเนินการต่อไปนี้ได้ เว้นแต่จะได้รับอนุญาตโดยชัดแจ้งจากข้อตกลงการอนุญาตให้ใช้สิทธิ์นี้หรือกฎหมายที่มีผลบังคับใช้ (a) ให้เช่า, ให้ยืม, ขายต่อ, โอน, ออกสิทธิ์ย่อย หรือแจกจ่ายซอฟต์แวร์ หรือสิทธิ์ใดๆ ที่ได้รับจากข้อตกลงการอนุญาตให้ใช้สิทธิ์โดยมิได้มีการอนุญาตเป็นลายลักษณ์อักษรอย่างชัดแจ้งจาก SAP BusinessObjects (b) ใช้ซอฟต์แวร์เพื่อจัดเตรียมหรือใช้งานผู้ให้บริการแอปพลิเคชัน (ASP), หน่วยงานให้บริการคอมพิวเตอร์, การตลาด, การฝึกอบรมของบุคคลอื่นๆ, บริการจัดหาจากแหล่งภายนอก หรือบริการให้คำปรึกษา หรือบริการเชิงพาณิชย์อื่นใด ที่เกี่ยวข้องกับซอฟต์แวร์ เช่น พัฒนาสื่อสำหรับฝึกอบรม (c) แก้ไข (ไม่เว้นแม้แต่เพื่อวัตถุประสงค์ในการแก้ไขข้อผิดพลาด), ดัดแปลง หรือแปลซอฟต์แวร์หรือสร้างงานที่ได้มาจากต้นฉบับ (derivative) เว้นแต่ในกรณีที่จำเป็นต้องกำหนดค่าซอฟต์แวร์โดยใช้เมนู, ตัวเลือก และเครื่องมือที่จัดเตรียมไว้ให้เพื่อวัตถุประสงค์ดังกล่าวและมีอยู่ในซอฟต์แวร์ (d) ในการทำวิศวกรรมย้อนกลับ, แยกชิ้นส่วน หรือแยกส่วนประกอบซอฟต์แวร์หรือรูปแบบไฟล์รายงาน .RPT (ซึ่งรวมถึงการเรียบเรียงย้อนกลับเพื่อความแน่ใจในความสามารถการใช้งานระหว่างกัน) หรือส่วนใดๆ เว้นแต่ในขอบเขตและเพื่อวัตถุประสงค์ที่อนุญาตโดยชัดแจ้งโดยกฎหมายที่มีผลบังคับใช้โดยไม่คำนึงถึงข้อจำกัดนี้ (e) ใช้ซอฟต์แวร์เพื่อพัฒนาผลิตภัณฑ์ที่แข่งขันกับการนำเสนอใดๆ ของผลิตภัณฑ์ SAP BusinessObjects (f) ใช้ซอฟต์แวร์เพื่อพัฒนาผลิตภัณฑ์ที่แปลงรูปแบบไฟล์รายงาน (.RPT) เป็นรูปแบบไฟล์อื่นที่ใช้ในการเขียนรายงานทั่วไป การวิเคราะห์ข้อมูล หรือรายงานผลิตภัณฑ์ที่ส่งมอบซึ่งไม่ใช่ทรัพย์สินของ SAP BusinessObjects (g) ใช้รหัสคีย์ที่ไม่ได้รับอนุญาตหรือแจกจ่ายรหัสคีย์ (h) เปิดเผยผลการทดสอบมาตรฐานซอฟต์แวร์ใดๆ แก่บุคคลอื่นโดยไม่ได้รับอนุญาตเป็นลายลักษณ์อักษรจาก SAP BusinessObjects ก่อน (i) อนุญาตให้บุคคลอื่นเข้าถึง หรือใช้งานซอฟต์แวร์ เว้นแต่จะได้รับอนุญาตโดยชัดแจ้งในที่นี้ และ (j) แจกจ่ายหรือเผยแพร่รหัสคีย์   หากท่านต้องการใช้สิทธิ์ใดๆ ในการทำวิศวกรรมย้อนกลับเพื่อความแน่ใจในการใช้งานระหว่างกันตามกฎหมายที่มีผลบังคับใช้ ท่านควรแจ้ง SAP BusinessObjects เป็นลายลักษณ์อักษรก่อน และอนุญาตให้ SAP BusinessObjects พิจารณานำเสนอข้อมูลและให้ความช่วยเหลือที่ต้องการตามสมควรเพื่อความแน่ใจในการใช้งานระหว่างกันของซอฟต์แวร์กับผลิตภัณฑ์อื่นของท่านโดยมีการคิดค่าธรรมเนียมที่ตกลงไว้ร่วมกัน (หากมี) 

8. การรับประกันแบบมีข้อจำกัดและการแก้ไข 

(a) ไม่นับรวมถึงผลิตภัณฑ์ของผู้ผลิตอื่นๆ SAP BusinessObjects ขอรับประกันต่อท่านว่า (i) ในระยะเวลาหก (6) เดือนนับจากวันส่งมอบซอฟต์แวร์ ซอฟต์แวร์จะทำงานตามคำอธิบายการทำงานที่กำหนดไว้ในเอกสารมาตรฐานซึ่งมีมาพร้อมกับซอฟต์แวร์ และ (ii) ในระยะเวลาหก (6) เดือนนับจากวันส่งมอบสื่อ (เช่น ซีดีรอม ดีวีดี และการแจกจ่ายซอฟต์แวร์อิเล็กทรอนิกส์) สื่อดังกล่าวจะไม่มีข้อบกพร่องใดๆ ในวัสดุและการผลิต การรับประกันโดยนัยใดๆ ของซอฟต์แวร์และผลิตภัณฑ์ของผู้ผลิตรายอื่นและสื่อจะจำกัดอยู่ในสามสิบ (30) วันนับจากวันส่งมอบ และการรับประกันดังกล่าวจะไม่สามารถเพิกถอนสิทธิ์ได้ตามข้อ 8(c) ด้านล่าง การรับประกันข้างต้นจะไม่ครอบคลุมถึงข้อบกพร่องอันเป็นผลมาจากการเกิดอุบัติเหตุ, การใช้งานที่ไม่ถูกต้อง, การซ่อมแซมโดยไม่ได้รับอนุญาต, การดัดแปลง, การปรับปรุงประสิทธิภาพ หรือการใช้งานผิดประเภท SAP BusinessObjects ไม่ได้รับประกันว่าซอฟต์แวร์จะใช้ทำงานได้โดยไม่ติดขัดหรือปราศจากข้อผิดพลาด การส่งสำเนาเพิ่มเติมของ หรือการแก้ไขหรือการอัปเกรดซอฟต์แวร์ รวมทั้งรุ่นต่างๆ ที่อยู่ภายใต้บริการสนับสนุนจะไม่ถือเป็นการเริ่มต้นนับระยะเวลาการรับประกันใหม่หรือมีผลต่อระยะเวลาการรับประกัน

(b) การแก้ไขที่เป็นสิทธิ์ขาดของท่านต่อการละเมิดการรับประกันแบบมีข้อจำกัดที่ระบุไว้ข้างต้นจะเป็นข้อใดข้อหนึ่งต่อไปนี้ตามตัวเลือกของ SAP BusinessObjects (i) การแก้ไขหรือการเปลี่ยนซอฟต์แวร์กับผลิตภัณฑ์ที่เป็นไปตามการรับประกันแบบมีข้อจำกัดที่ระบุไว้ข้างต้น หรือ (ii) การคืนเงินสำหรับซอฟต์แวร์และการสิ้นสุดข้อตกลงการอนุญาตให้ใช้สิทธิ์นี้เนื่องจากสำเนาดังกล่าวไม่เป็นไปตามข้อตกลง SAP BusinessObjects จะดำเนินการแก้ไขดังกล่าวให้แก่ท่าน หากท่านแจ้ง SAP BusinessObjects เป็นลายลักษณ์อักษรถึงการละเมิดการรับประกันแบบมีข้อจำกัดที่ระบุไว้ข้างต้นใดๆ ภายในระยะเวลาหก (6) เดือนนับจากวันส่งมอบซอฟต์แวร์

(c) เว้นแต่การรับประกันที่ระบุไว้โดยชัดแจ้งในข้อ 8 นี้ SAP BUSINESSOBJECTS และซัพพลายเออร์จะเพิกถอนสิทธิ์การรับประกันอื่นๆ ทั้งหมด ซึ่งรวมถึงแต่ไม่จำกัดเพียงการรับประกันโดยนัยใดๆ (I) ในเชิงพาณิชย์ (II) ความเหมาะสมเพื่อการใช้งานเฉพาะด้าน (III) การไม่ละเมิดสิทธิ์ของบุคคลอื่น หรือ (IV) ข้อบกพร่องที่ปิดบังไว้ บางรัฐ/บางเขตอำนาจศาลไม่อนุญาตให้มีข้อยกเว้นของการรับประกันโดยนัย ดังนั้น ข้อยกเว้นข้างต้นจึงไม่อาจนำมาใช้กับท่านได้ และท่านอาจมีสิทธิ์ทางกฎหมายอื่นที่แตกต่างกันไปในแต่ละรัฐหรือตามเขตอำนาจศาล   ท่านยอมรับว่าในการเข้าทำข้อตกลงนี้ ท่านใช้ประสบการณ์ ทักษะ และการตัดสินของท่านเองในการประเมินซอฟต์แวร์ และท่านพึงพอใจความเหมาะสมของซอฟต์แวร์ว่าสามารถตอบสนองความต้องการของท่านได้

9. ข้อจำกัดความรับผิดชอบ ภายใต้ขอบเขตสูงสุดที่กฎหมายซึ่งมีผลบังคับใช้ได้กำหนดไว้SAP BUSINESSOBJECTS หรือผู้จัดจำหน่าย ซัพพลายเออร์ หรือบริษัทในเครือ จะไม่รับผิดชอบทางกฎหมายใดๆ ต่อท่านหรือบุคคลอื่นใดสำหรับความเสียหายทางอ้อม, ความเสียหายเฉพาะ, ความเสียหายที่เกิดขึ้นโดยอุบัติเหตุ, ความเสียหายที่เป็นผลสืบเนื่อง หรือความเสียหายอันเป็นบทลงโทษใดๆ ซึ่งรวมถึงแต่ไม่จำกัดเพียงผลกำไรหรือรายได้ที่สูญเสียไป, ความสูญเสียหรือความไม่ถูกต้องของข้อมูลใดๆ หรือค่าใช้จ่ายของสินค้าทดแทน โดยไม่คำนึงถึงหลักการความรับผิดชอบ (รวมถึงความเพิกเฉย) และถึงแม้ว่า SAP BUSINESSOBJECTS จะได้แจ้งให้ทราบถึงความเสียหายที่อาจเกิดขึ้นดังกล่าวแล้วก็ตาม  ความรับผิดชอบรวมกันของ SAP BUSINESSOBJECTS และซัพพลายเออร์ต่อความเสียหายโดยตรงตามจริงเนื่องด้วยสาเหตุใดก็ตามจะจำกัดเพียงค่าธรรมเนียมการอนุญาตให้ใช้สิทธิ์ในซอฟต์แวร์ที่ท่านชำระสำหรับซอฟต์แวร์หรือค่าธรรมเนียมที่ท่านชำระสำหรับบริการซึ่งก่อให้เกิดความเสียหายต่างๆ โดยตรง  SAP BUSINESSOBJECTS จะไม่รับผิดต่อความเสียหายใดๆ จากผลิตภัณฑ์ของผู้ผลิตรายอื่น อย่างไรก็ตามข้อจำกัดเหล่านี้จะใช้กับการไม่เป็นไปตามวัตถุประสงค์สำคัญของการแก้ไขแบบมีข้อจำกัดใดๆ การจัดสรรความเสี่ยงดังกล่าวจะแสดงในค่าธรรมเนียมที่คิดภายใต้ข้อตกลงการอนุญาตให้ใช้สิทธิ์นี้ บางรัฐ/เขตอำนาจศาลไม่อนุญาตให้มีข้อจำกัดหรือข้อยกเว้นว่าด้วยการรับผิดชอบในพฤติการณ์บางอย่างที่รวมอยู่ในข้อนี้ ดังนั้นข้อจำกัดข้างต้นจึงอาจใช้ไม่ได้กับท่านเฉพาะในพฤติการณ์นั้นเท่านั้น

10. บริการสนับสนุน หากท่านซื้อบริการสนับสนุน SAP BusinessObjects จะมอบบริการสนับสนุนผลิตภัณฑ์สำหรับซอฟต์แวร์ตามข้อตกลงและเงื่อนไขบริการสนับสนุนปัจจุบันของ SAP BusinessObjects  หากท่านซื้อบริการสนับสนุนสำหรับซอฟต์แวร์ ท่านต้องซื้อบริการสนับสนุนสำหรับสำเนาที่ได้รับอนุญาตของซอฟต์แวร์ดังกล่าวทั้งหมดที่อยู่ในความครอบครองของท่าน  นอกเหนือจากที่กล่าวมานี้ SAP BusinessObjects ไม่ได้ให้บริการสนับสนุนสำหรับผลิตภัณฑ์ของผู้ผลิตรายอื่น

11. การบอกเลิกข้อตกลง เว้นแต่ซอฟต์แวร์ที่ให้สิทธิ์อนุญาตตามการสมัครเป็นสมาชิก หรือมีการระบุไว้ในกำหนดการสั่งซื้อ ใบสั่งซื้อ หรือใบเสนอราคาของ SAP BusinessObjects ที่เขียนเป็นลายลักษณ์อักษรใดๆ ก็ตามที่อ้างถึงในใบสั่งซื้อ สิทธิ์อนุญาตใช้งานซอฟต์แวร์ที่ให้ไว้ด้านล่างนี้จะยังคงอยู่หากซอฟต์แวร์ได้รับอนุญาตตามการสมัครเป็นสมาชิก และเว้นเสียแต่ว่ามีการต่ออายุของข้อกำหนดเมื่อถึงหรือก่อนวันหมดอายุของสิทธิ์การใช้งานที่สมัครเป็นสมาชิกไว้ในปัจจุบัน สิทธิ์อนุญาตใช้งานที่สมัครเป็นสมาชิกที่มีผลใช้ได้นั้นจะสิ้นสุดลง นอกเหนือจากที่กล่าวมานี้ SAP BusinessObjects อาจบอกเลิกข้อตกลงนี้และสิทธิ์อนุญาตและบริการใดๆ ที่ให้ไว้ในที่นี้ทันที หาก (i) SAP BusinessObjects แจ้งท่านเป็นลายลักษณ์อักษรถึงการละเมิดและการละเมิดใดๆ ที่ไม่ได้รับการแก้ไขภายในสามสิบ (30) วัน หรือ (ii) ท่านได้ทำการกำหนดเกี่ยวกับผลประโยชน์ของเจ้าหนี้หรือการดำเนินการที่เริ่มต้นโดยหรือสำหรับท่านภายใต้ภาวะการล้มละลาย การไม่สามารถชำระหนี้ หรือกฎหมายการผ่อนปรนลูกหนี้  การบอกเลิกข้อตกลงไม่ได้ผ่อนปรนการชำระค่าธรรมเนียมที่ค้างอยู่แก่ท่าน และไม่ได้จำกัดฝ่ายใดก็ตามจากการดำเนินการแก้ไขอื่นๆ ที่มีอยู่แต่อย่างใด  เมื่อ SAP BusinessObjects บอกเลิกข้อตกลงนี้หรือส่วนใดๆ SAP BusinessObjects จะไม่มีข้อผูกพันในการคืนเงินค่าธรรมเนียมที่ท่านชำระใดๆ และท่านยินยอมสละสิทธิ์การเรียกร้องสิทธิ์ขอคืนเงินใดๆ และสิทธิ์ทั้งหมดโดยถาวรและไม่มีเงื่อนไข  หากสิทธิ์อนุญาตใช้งานซอฟต์แวร์ถูกเพิกถอนหรือหมดอายุ ท่านต้องรับรองเป็นลายลักษณ์อักษรแก่ SAP BusinessObjects ว่าท่านได้ยกเลิกการติดตั้งโดยทันทีและทำลายสำเนาของซอฟต์แวร์ทั้งหมดภายในสามสิบ (30) วันนับจากการเพิกถอน/หมดอายุ ส่วนต่อไปนี้จะยังมีผลบังคับใช้แม้ว่าจะมีการยกเลิกข้อตกลงนี้:8(c),9,11,13, 15 และ 17

12. การสอบบัญชี  ตลอดระยะเวลาที่ข้อตกลงนี้มีผลบังคับใช้และหลังจากที่บอกเลิกข้อตกลงหรือข้อตกลงหมดอายุเป็นเวลาสาม (3) ปี SAP BusinessObjects อาจตรวจสอบบัญชีและบันทึกต่างๆ ของท่านเพื่อดูว่าท่านปฏิบัติตามข้อตกลงนี้หรือไม่ ทั้งนี้จะมีการแจ้งให้ท่านทราบตามความเหมาะสมและ SAP BusinessObjects จะเป็นผู้รับผิดชอบค่าใช้จ่าย  ทั้งนี้ในกรณีที่การตรวจสอบดังกล่าวใดๆ แสดงว่าท่านชำระเงินแก่ SAP BusinessObjects น้อยกว่าที่กำหนดไว้โดยคิดเป็นจำนวนเงินมากกว่าห้าเปอร์เซ็นต์ (5%) ของจำนวนเงินที่ SAP BusinessObjects กำหนดในระยะเวลาที่มีการตรวจสอบ หรือในกรณีที่ท่านผิดสัญญาใดๆ ต่อจากนี้โดยเจตนา ท่านต้องดำเนินการแก้ไขต่างๆ ที่ SAP BusinessObjects ระบุไว้ และท่านต้องชำระเงินหรือชำระค่าใช้จ่ายในการตรวจสอบคืนแก่ SAP BusinessObjects

13. บททั่วไป เว้นแต่จะเป็นเอกสิทธิ์ตามรัฐบัญญัติของสหรัฐอเมริกาโดยประการอื่น ข้อตกลงนี้อยู่ในความควบคุมของกฎหมายแห่งรัฐแคลิฟอร์เนีย สหรัฐอเมริกา โดยไม่มีการอ้างอิงถึงข้อกำหนดทางกฎหมายที่ขัดแย้งกันหรืออนุสัญญาว่าด้วยสัญญาในการจำหน่ายสินค้าระหว่างประเทศ ค.ศ.1980 ของสหประชาชาติ (United Nations 1980 Convention on Contracts for the International Sale of Goods) และการแก้ไขเพิ่มเติมใดๆ ที่มี หากข้อกำหนดใดๆ ของข้อตกลงนี้ไม่มีผลบังคับโดยสมบูรณ์ การไม่มีผลบังคับโดยสมบูรณ์ดังกล่าวจะไม่ส่งผลการมีผลบังคับโดยสมบูรณ์ต่อส่วนที่เหลือของข้อตกลงนี้ ข้อตกลงนี้ประกอบด้วยข้อตกลงทั้งหมดระหว่างท่านและ SAP BusinessObjects และใช้แทนที่ข้อตกลงใดๆ ก่อนหน้านี้ทั้งที่เขียนขึ้นเป็นลายลักษณ์อักษรหรือกล่าวด้วยวาจา ซึ่งเกี่ยวข้องกับสาระสำคัญในข้อตกลงนี้ ข้อตกลงนี้ไม่สามารถเปลี่ยนแปลงได้ เว้นแต่โดยตราสารที่เป็นลายลักษณ์อักษรและลงนามโดยตัวแทนที่ได้รับอนุญาตของแต่ละฝ่ายอย่างถูกต้อง หากท่านได้ซอฟต์แวร์มาในนามของหน่วยงาน ท่านแสดงและให้การรับประกันว่าท่านมีหน้าที่ทางกฎหมายเพียงพอในการผูกพันหน่วยงานดังกล่าวกับข้อตกลงนี้ ข้อตกลงการอนุญาตให้ใช้สิทธิ์นี้จะแทนที่ข้อกำหนดต่างๆ ทั้งหมดของใบสั่งซื้อใดๆ หรือเอกสารการสั่งซื้ออื่นๆ ที่ท่านส่งมา ในกรณีที่ท่านและ SAP BusinessObjects ได้ทำข้อตกลงร่วมกันถึงสิทธิ์การใช้งานซอฟต์แวร์ที่ดำเนินการ (“MSLA”) แยกต่างหาก และได้ซอฟต์แวร์มาตาม MSLA ดังกล่าว ข้อกำหนดของ MSLA อาจควบคุมการใช้งานซอฟต์แวร์ของท่าน และ MSLA จะใช้แทนข้อกำหนดต่างๆ ในข้อตกลงการอนุญาตให้ใช้สิทธิ์นี้ ชื่อผลิตภัณฑ์ของซอฟต์แวร์เป็นเครื่องหมายการค้าหรือเครื่องหมายการค้าจดทะเบียนของ SAP BusinessObjects หากท่านมีข้อสงสัยเกี่ยวกับข้อตกลงการอนุญาตให้ใช้สิทธิ์นี้ โปรดติดต่อสำนักงานขายของ SAP BusinessObjects ในเขตพื้นที่ของท่านหรือผู้ค้าปลีกที่ได้รับอนุญาต หรือเขียนจดหมายถึง: SAP BusinessObjects, Attn: Contracts Department, 3410 Hillview Ave., Palo Alto, CA 94304, USA

14. สิทธิ์แบบจำกัดของรัฐบาลสหรัฐอเมริกา ซอฟต์แวร์ถือเป็น "สินค้าเชิงพาณิชย์" ตามข้อกำหนดที่ระบุไว้ใน 48 C.F.R. 2.101 (ตุลาคม 1995) ซึ่งประกอบด้วย "ซอฟต์แวร์คอมพิวเตอร์เชิงพาณิชย์" และ "เอกสารซอฟต์แวร์คอมพิวเตอร์เชิงพาณิชย์" ตามข้อกำหนดดังกล่าวที่ใช้ใน 48 C.F.R. 12.212 (กันยายน 1995) ตาม 48 C.F.R. 12.212 และ 48 C.F.R. 227.7202-1 ถึง 227.7202-4 (มิถุนายน 1995) (หรือบทบัญญัติที่เทียบเท่า เช่น ในส่วนเพิ่มเติมของหน่วยงานรัฐบาลสหรัฐอเมริกาต่างๆ ที่เกี่ยวข้อง) ผู้ใช้ทั้งหมดของรัฐบาลสหรัฐอเมริกาจะได้ซอฟต์แวร์มาพร้อมกับสิทธิ์ดังกล่าวที่กำหนดไว้ในที่นี้เท่านั้น ผู้ผลิตคือ SAP BusinessObjects, 3410 Hillview Ave., Palo Alto, CA 94304, USA 

15. การควบคุมการส่งออก การใช้ซอฟต์แวร์นี้อยู่ภายใต้บังคับของระเบียบว่าด้วยการบริหารการส่งออกของสหรัฐ (U.S. Export Administration Regulations)  ท่านยอมรับว่า: (a) ท่านไม่ได้เป็นพลเมือง ไม่ได้เป็นประชาชนในชาติหรือผู้ที่อาศัยอยู่ใน และไม่ได้อยู่ภายใต้รัฐบาลของคิวบา อิหร่าน เกาหลีเหนือ ซีเรีย ซูดาน รวมทั้งประเทศอื่นๆ ที่สหรัฐอเมริกาได้ห้ามการส่งออก (b) ท่านต้องไม่ส่งออกหรือส่งออกซ้ำสำหรับซอฟต์แวร์ทั้งโดยทางตรงหรือทางอ้อม ไม่ว่าจะไปยังประเทศที่ระบุไว้ข้างต้นหรือไปให้กับพลเมือง ประชาชนในชาติ หรือผู้ที่อยู่อาศัยในประเทศเหล่านั้น (c) ท่านต้องไม่อยู่ในรายชื่อของกระทรวงการคลังสหรัฐเกี่ยวกับเชื้อชาติที่ระบุชื่อไว้โดยเฉพาะ, ผู้ก่อการร้ายที่ระบุชื่อไว้โดยเฉพาะ และผู้ค้ายาเสพติดที่ระบุชื่อไว้โดยเฉพาะ หรือต้องไม่มีรายชื่ออยู่ในตารางการห้ามสั่งซื้อของกระทรวงพาณิชย์สหรัฐ (d) ท่านจะต้องไม่ส่งออกหรือส่งออกซ้ำสำหรับซอฟต์แวร์ไม่ว่าโดยทางตรงหรือทางอ้อม ไปยังบุคคลที่มีชื่ออยู่ในรายการดังที่กล่าวข้างต้น และ (e) ท่านจะต้องไม่ใช้ซอฟต์แวร์สำหรับ และไม่อนุญาตให้ใช้ซอฟต์แวร์ในวัตถุประสงค์ที่ละเมิดต่อกฎหมายของสหรัฐอเมริกา ซึ่งรวมถึงแต่ไม่จำกัดเพียง การพัฒนา การออกแบบ การผลิต หรือการผลิตอาวุธนิวเคลียร์ อาวุธชีวภาพหรือเคมีที่มีผลการทำลายล้างรุนแรง  สำหรับข้อมูลเพิ่มเติม โปรดดู www.sap.com/company/export 

16. ระยะเวลาในการสั่งซื้อ ใบสั่งซื้อที่เป็นไปตามข้อกำหนดใบสั่งซื้อของ SAP BusinessObjects จะได้รับการยอมรับจากบริษัทต่างๆ ที่มีคุณสมบัติเหมาะสม ระยะเวลาของใบสั่งซื้อที่พิมพ์ไว้ล่วงหน้าทั้งหมด ที่ไม่ได้รับการอนุมัติเป็นลายลักษณ์อักษรจาก SAP BusinessObjects จะไม่มีผลบังคับใช้ ระยะเวลาในการชำระเงินคือ 30 วันนับจากวันที่ออกใบแจ้งหนี้ ข้อกำหนด FOB ของ SAP BusinessObjects  SAP BusinessObjects ปฏิเสธความรับผิดชอบการรับประกันราคาทั้งหมด ท่านต้องรับผิดชอบชำระเงินการขาย, การใช้งาน, การใช้แล้วหมดไป, VAT, GST และภาษีต่างๆ ที่เกี่ยวข้องทั้งหมด ตลอดจนค่าธรรมเนียมการส่งออกและนำเข้าทั้งหมด, ภาษีศุลกากรและค่าใช้จ่ายที่คล้ายคลึงกัน ซึ่งไม่รวมถึงภาษีต่างๆ ตามรายได้สุทธิของ SAP BusinessObjects

17. ข้อตกลงเฉพาะของประเทศ

หากท่านซื้อซอฟต์แวร์ในพื้นที่ใดๆ ที่ระบุไว้ด้านล่างนี้ (“พื้นที่ท้องถิ่น”) ส่วนนี้จะกำหนดข้อกำหนดเฉพาะ ตลอดจนข้อยกเว้นของข้อตกลงและเงื่อนไขข้างต้น ตามขอบเขตที่ข้อกำหนดใดๆ ซึ่งมีผลบังคับใช้กับพื้นที่ท้องถิ่น (“ข้อกำหนดในท้องถิ่น”) ที่กำหนดไว้ด้านล่างซึ่งขัดแย้งกับข้อกำหนดและเงื่อนไขอื่นใดในข้อตกลงนี้ ข้อกำหนดในท้องถิ่นจะใช้แทนข้อกำหนดและเงื่อนไขอื่นดังกล่าวตามสิทธิ์การใช้งานใดๆ ที่ซื้อในพื้นที่ท้องถิ่น

ออสเตรเลีย: 

a)  การรับประกันแบบมีข้อจำกัดและการแก้ไข (ข้อ 8): มีการเพิ่มเติมข้อความดังต่อไปนี้:

การรับประกันต่างๆ ที่ระบุไว้ในข้อนี้จะเพิ่มเติมขึ้นจากสิทธิ์ใดๆ ที่ท่านอาจมีอยู่ภายใต้กฎหมายว่าด้วยแนวปฏิบัติด้านการค้า ค.ศ.1974 (Trade Practices Act 1974) หรือบทบัญญัติกฎหมายอื่น และจะจำกัดเฉพาะในขอบเขตที่บทบัญญัติกฎหมายที่มีผลบังคับใช้อนุญาตเท่านั้น

b)  ข้อจำกัดความรับผิดชอบ (ข้อ 9): มีการเพิ่มเติมข้อความดังต่อไปนี้:

ตามขอบเขตที่กฎหมายอนุญาต เมื่อ SAP BusinessObjects ละเมิดเงื่อนไขหรือการรับประกันที่กฎหมายว่าด้วยแนวปฏิบัติด้านการค้า ค.ศ.1974 (Trade Practices Act 1974) หรือบทบัญญัติทางกฎหมายของรัฐหรือพื้นที่ที่เทียบเท่าใช้ซึ่งไม่อาจยกเว้นได้ ความรับผิดชอบของ SAP BusinessObjects จะถูกจำกัด จากการเลือกของ SAP BusinessObjects แต่เพียงผู้เดียว: (i) ในกรณีของซอฟต์แวร์: (a) (i) การซ่อมแซมหรือการเปลี่ยนสินค้า หรือการจัดหาสินค้าเทียบเท่าให้ หรือ (ii) การชำระค่าใช้จ่ายการซ่อมแซมหรือการเปลี่ยนดังกล่าว หรือการจัดหาสินค้าเทียบเท่า และ (ii) ในกรณีของบริการสนับสนุน: (x) การให้บริการสนับสนุนใหม่ หรือ (y) ค่าใช้จ่ายการให้บริการอีกครั้ง  ในการคำนวณความรับผิดชอบรวมกันของ SAP BusinessObjects ภายใต้ข้อตกลงนี้ ให้รวมถึงจำนวนเงินที่ชำระหรือมูลค่าของสินค้าหรือบริการที่เปลี่ยน ซ่อม หรือจัดหาให้โดย SAP BusinessObjects ตามวรรคนี้

c) บททั่วไป (ข้อ 13): ข้อความต่อไปนี้จะใช้แทนประโยคแรกของข้อนี้:

ข้อตกลงนี้อยู่ภายใต้การควบคุมของรัฐหรืออาณาเขตที่ท่านได้รับซอฟต์แวร์มา โดยไม่มีการอ้างอิงถึงข้อกำหนดทางกฎหมายที่ขัดแย้งกันหรืออนุสัญญาว่าด้วยสัญญาในการจำหน่ายสินค้าระหว่างประเทศ ค.ศ.1980 ของสหประชาชาติ (United Nations 1980 Convention on Contracts for the International Sale of Goods) และการแก้ไขเพิ่มเติมใดๆ ที่มี

เบลเยียมและฝรั่งเศส

a)  ข้อจำกัดความรับผิดชอบ (ข้อ 9): ข้อความต่อไปนี้ใช้แทนข้อกำหนดทั้งหมดในข้อนี้:

เว้นแต่จะกำหนดไว้เป็นอื่นตามกฎหมายที่มีอำนาจบังคับ:

1. ความรับผิดชอบที่ SAP BusinessObjects มีต่อความเสียหายหรือความสูญเสียใดๆ ที่อาจเกิดขึ้นอันเป็นผลจากการปฏิบัติตามข้อผูกพันที่เกี่ยวข้องกับข้อตกลงนี้ถูกจำกัดไว้เฉพาะในส่วนของการชดเชยต่อความเสียหายและความสูญเสียที่พิสูจน์ได้และเกิดขึ้นจริงและเป็นผลโดยตรงจากการไม่ปฏิบัติตามข้อผูกพันดังกล่าว (หาก SAP BusinessObjects เป็นฝ่ายผิด) โดยจำนวนเงินสูงสุดที่ชดเชยจะเท่ากับจำนวนเงินที่ท่านได้ชำระสำหรับซอฟต์แวร์ที่ได้ก่อให้เกิดความเสียหายดังกล่าว  ข้อจำกัดนี้มิให้ใช้บังคับกับความเสียหายที่เป็นการบาดเจ็บทางร่างกาย (รวมถึงการเสียชีวิต) และความเสียหายที่เกิดขึ้นกับอสังหาริมทรัพย์และทรัพย์สินส่วนบุคคลที่จับต้องได้ ซึ่ง SAP BusinessObjects เป็นผู้รับผิดชอบตามกฎหมาย

2. SAP BusinessObjects หรือผู้พัฒนาซอฟต์แวร์ใดๆ ของตนไม่ต้องรับผิดชอบต่อความเสียหายต่อไปนี้ไม่ว่าในกรณีใดๆ แม้จะได้รับการแจ้งให้ทราบถึงความเป็นไปได้ที่จะเกิดความเสียหายนั้นๆ: 1) ความสูญเสียหรือความเสียหายของข้อมูล; 2) ความเสียหายทางอ้อมหรือที่เกิดจากอุบัติเหตุ หรือความเสียหายอันเป็นผลสืบเนื่องจากเศรษฐกิจ; 3) การสูญเสียกำไร แม้ว่าจะเป็นผลโดยตรงที่เกิดขึ้นจากเหตุการณ์ที่ก่อให้เกิดความเสียหายนั้น; หรือ 4) การสูญเสียธุรกิจ รายได้ ความนิยม หรือเงินออมที่คาดว่าจะได้รับ 

3. ข้อจำกัดและข้อยกเว้นความรับผิดชอบที่ได้ตกลงไว้ ณ ที่นี้มีผลใช้บังคับไม่เพียงเฉพาะกับกิจกรรมที่ SAP BusinessObjects ได้ดำเนินการ แต่ยังใช้บังคับกับกิจกรรมที่ซัพพลายเออร์และผู้พัฒนาซอฟต์แวร์ของ SAP BusinessObjects เป็นผู้กระทำด้วย และมีจำนวนเงินสูงสุดเท่ากับจำนวนเงินที่ SAP BusinessObjects รวมถึงซัพพลายเออร์และผู้พัฒนาซอฟต์แวร์ของตนเป็นผู้รับผิดชอบร่วมกัน  ข้อจำกัดนี้มิให้ใช้บังคับกับความเสียหายที่เป็นการบาดเจ็บทางร่างกาย (รวมถึงการเสียชีวิต) และความเสียหายที่เกิดขึ้นกับอสังหาริมทรัพย์และทรัพย์สินส่วนบุคคลที่จับต้องได้ ซึ่ง SAP BusinessObjects เป็นผู้รับผิดชอบตามกฎหมาย

b) บททั่วไป (ข้อ 13): ข้อความต่อไปนี้จะใช้แทนประโยคแรกของข้อนี้:

ข้อตกลงนี้อยู่ภายใต้บังคับของกฎหมายของประเทศที่ท่านได้รับซอฟต์แวร์มา โดยไม่มีการอ้างอิงถึงข้อกำหนดทางกฎหมายที่ขัดแย้งกัน หรืออนุสัญญาว่าด้วยสัญญาในการจำหน่ายสินค้าระหว่างประเทศ ค.ศ.1980 ของสหประชาชาติ (United Nations 1980 Convention on Contracts for the International Sale of Goods) และการแก้ไขเพิ่มเติมใดๆ ที่มี

บราซิล

a) การรับประกัน (ข้อ 8): ข้อความต่อไปนี้ใช้แทนข้อกำหนดทั้งหมดในข้อนี้:

(a)   SAP BusinessObjects ขอรับประกันต่อท่านว่า (i) ในระยะเวลาหก (6) เดือนนับจากวันส่งมอบซอฟต์แวร์ ซอฟต์แวร์จะทำงานตามคำอธิบายการทำงานที่กำหนดไว้ในเอกสารมาตรฐานซึ่งมีมาพร้อมกับซอฟต์แวร์ และ (ii) ในระยะเวลาหก (6) เดือนนับจากวันส่งมอบสื่อ (เช่น ซีดีรอม) สื่อดังกล่าวจะไม่มีข้อบกพร่องใดๆ ในวัสดุและการผลิต การรับประกันข้างต้นจะไม่ครอบคลุมถึงข้อบกพร่องอันเป็นผลมาจากการเกิดอุบัติเหตุ, การใช้งานที่ไม่ถูกต้อง, การซ่อมแซมโดยไม่ได้รับอนุญาต, การดัดแปลง, การปรับปรุงประสิทธิภาพ หรือการใช้งานผิดประเภท ท่านเข้าใจและยอมรับว่าในขั้นการพัฒนาเทคโนโลยีที่ทันสมัยนั้นไม่อาจจะทำการพัฒนาซอฟต์แวร์ที่ปราศจากข้อผิดพลาดโดยสิ้นเชิง ดังนั้น SAP BusinessObjects ไม่สามารถรับประกันได้ว่าซอฟต์แวร์จะทำงานโดยไม่ติดขัดหรือปราศจากข้อผิดพลาด การส่งสำเนาเพิ่มเติมของ หรือการแก้ไขหรือการอัปเกรดซอฟต์แวร์ รวมทั้งรุ่นต่างๆ ที่อยู่ภายใต้บริการสนับสนุนจะไม่ถือเป็นการเริ่มต้นนับระยะเวลาการรับประกันใหม่หรือมีผลต่อระยะเวลาการรับประกัน

(b)  การแก้ไขที่เป็นสิทธิ์ขาดของท่านต่อการละเมิดการรับประกันแบบมีข้อจำกัดที่ระบุไว้ข้างต้นจะเป็นข้อใดข้อหนึ่งต่อไปนี้ตามตัวเลือกของ SAP BusinessObjects (i) การแก้ไขหรือการเปลี่ยนซอฟต์แวร์กับผลิตภัณฑ์ที่เป็นไปตามการรับประกันแบบมีข้อจำกัดที่ระบุไว้ข้างต้น หรือ (ii) การคืนเงินสำหรับซอฟต์แวร์และการสิ้นสุดข้อตกลงการอนุญาตให้ใช้สิทธิ์นี้เนื่องจากสำเนาดังกล่าวไม่เป็นไปตามข้อตกลง SAP BusinessObjects จะดำเนินการแก้ไขดังกล่าวให้แก่ท่าน หากท่านแจ้ง SAP BusinessObjects เป็นลายลักษณ์อักษรถึงการละเมิดการรับประกันแบบมีข้อจำกัดที่ระบุไว้ข้างต้นใดๆ ภายในระยะเวลาสามสิบ (30) วันนับจากวันส่งมอบซอฟต์แวร์

(c) ผู้ได้รับสิทธิ์เข้าใจและยอมรับว่าในขั้นการพัฒนาเทคโนโลยีที่ทันสมัยนั้นไม่อาจจะทำการพัฒนาซอฟต์แวร์ที่ปราศจากข้อผิดพลาดโดยสิ้นเชิง และซอฟต์แวร์ได้รับการพัฒนาสำหรับการใช้งานของลูกค้าทั่วไปสำหรับซอฟต์แวร์ธุรกิจ เว้นแต่การรับประกันที่ระบุไว้โดยชัดแจ้งในข้อ 7 นี้ SAP BUSINESSOBJECTS และซัพพลายเออร์จะเพิกถอนสิทธิ์การรับประกันอื่นๆ ทั้งหมด ซึ่งรวมถึงแต่ไม่จำกัดเพียงการรับประกันโดยนัยใดๆ (I) ในเชิงพาณิชย์ (II) เกี่ยวกับความเหมาะสมเพื่อการใช้งานเฉพาะด้าน (III) เกี่ยวกับการไม่ละเมิดสิทธิ์ของบุคคลอื่น หรือ (IV) ในข้อบกพร่องที่ปิดบังไว้ บางรัฐ/บางเขตอำนาจศาลไม่อนุญาตให้มีข้อยกเว้นของการรับประกันโดยนัย ดังนั้น ข้อยกเว้นข้างต้นจึงไม่อาจนำมาใช้กับท่านได้ และท่านอาจมีสิทธิ์ทางกฎหมายอื่นที่แตกต่างกันไปในแต่ละรัฐหรือตามเขตอำนาจศาล ผู้ได้รับสิทธิ์ยอมรับว่าในการเข้าทำข้อตกลงนี้ผู้ได้รับสิทธิ์ใช้ประสบการณ์ ทักษะ และการตัดสินของตัวผู้ได้รับสิทธิ์เองในการประเมินซอฟต์แวร์ และผู้ได้รับสิทธิ์พึงพอใจในความเหมาะสมของซอฟต์แวร์ว่าสามารถตอบสนองความต้องการของผู้ได้รับสิทธิ์ได้

b) ข้อจำกัดความรับผิดชอบ (ข้อ 9): ข้อความต่อไปนี้ใช้แทนเงื่อนไขทั้งหมดในข้อนี้:

ภายใต้ขอบเขตสูงสุดที่กฎหมายซึ่งมีผลบังคับใช้ได้กำหนดไว้ SAP BUSINESSOBJECTS หรือผู้จัดจำหน่าย ซัพพลายเออร์ หรือบริษัทในเครือ จะไม่รับผิดชอบทางกฎหมายใดๆ ต่อท่านหรือบุคคลอื่นใดสำหรับความเสียหายทางอ้อม, ความเสียหายเฉพาะ, ความเสียหายที่เกิดขึ้นโดยอุบัติเหตุ, ความเสียหายที่เป็นผลสืบเนื่อง หรือความเสียหายอันเป็นบทลงโทษใดๆ ซึ่งรวมถึงแต่ไม่จำกัดเพียงความสูญเสียหรือความไม่ถูกต้องของข้อมูลใดๆ หรือค่าใช้จ่ายของสินค้าทดแทน โดยไม่คำนึงถึงหลักการความรับผิดชอบ (รวมถึงความเพิกเฉย) และถึงแม้ว่า SAP BUSINESSOBJECTS จะได้รับการแจ้งให้ทราบถึงความเสียหายที่อาจเกิดขึ้นดังกล่าวแล้วก็ตาม  ความรับผิดชอบรวมกันของ SAP BUSINESSOBJECTS และซัพพลายเออร์ต่อความเสียหายโดยตรงตามจริงเนื่องด้วยสาเหตุใดก็ตามจะจำกัดเพียงค่าธรรมเนียมการอนุญาตให้ใช้สิทธิ์ในซอฟต์แวร์ที่ผู้ได้รับสิทธิ์ชำระสำหรับซอฟต์แวร์หรือค่าธรรมเนียมที่ผู้ได้รับสิทธิ์ชำระสำหรับบริการซึ่งก่อให้เกิดความเสียหายต่างๆ โดยตรง  อย่างไรก็ตาม ข้อจำกัดเหล่านี้จะใช้กับการไม่ดำเนินตามวัตถุประสงค์สำคัญของการแก้ไขแบบมีข้อจำกัดใดๆ การจัดสรรความเสี่ยงดังกล่าวจะแสดงในค่าธรรมเนียมที่คิดภายใต้ข้อตกลงการอนุญาตให้ใช้สิทธิ์นี้ ผู้ได้รับสิทธิ์ยอมรับอีกว่า ข้อจำกัดของข้อนี้นั้นเป็นเนื้อหาที่มีความสำคัญของข้อตกลงนี้และเมื่อไม่มีข้อจำกัดใดๆ ราคาและข้อกำหนดอื่นๆ ที่กำหนดไว้ในข้อตกลงนี้อาจจะแตกต่างกันไป

c) บททั่วไป (ข้อที่ 13): ข้อความต่อไปนี้ใช้แทนคำว่า "นิวยอร์ก":  

บราซิล

เยอรมนีและออสเตรีย

a) การรับประกัน (ข้อ 8): ข้อความต่อไปนี้ใช้แทนเงื่อนไขทั้งหมดในข้อนี้:

SAP BusinessObjects ขอรับประกันว่าซอฟต์แวร์มีคุณสมบัติการทำงานตามที่บ่งบอกไว้ในเอกสารที่เกี่ยวข้อง ("คุณสมบัติในเอกสาร") โดยมีระยะเวลาการรับประกันจำกัดตามใบเสร็จรับเงินของซอฟต์แวร์นั้นเมื่อใช้งานบนฮาร์ดแวร์ที่มีการกำหนดค่าตามที่แนะนำไว้  ระยะเวลาการรับประกันที่จำกัด หมายถึง หนึ่งปีหากท่านเป็นผู้ใช้งานในเชิงธุรกิจ และสองปีหากท่านไม่ใช่ผู้ใช้งานในเชิงธุรกิจ  การเปลี่ยนแปลงที่ไม่มีนัยสำคัญจากคุณสมบัติในเอกสารไม่ถือเป็นการพิสูจน์สิทธิ์การรับประกันใดๆ  การรับประกันแบบมีเงื่อนไขนี้ไม่มีผลใช้บังคับกับซอฟต์แวร์ที่ได้ให้แก่ท่านโดยไม่มีการคิดค่าใช้จ่าย (ตัวอย่างเช่น ซอฟต์แวร์อัพเดต ซอฟต์แวร์รุ่นพรีรีลีส ซอฟต์แวร์ทดลองใช้งาน หรือ NFR) หรือซอฟต์แวร์ที่ท่านได้แก้ไขเปลี่ยนแปลง ภายใต้ขอบเขตที่ซึ่งการแก้ไขเปลี่ยนแปลงนั้นได้ก่อให้เกิดความชำรุดบกพร่อง  ในการเรียกร้องสิทธิ์การรับประกัน ท่านต้องส่งคืนซอฟต์แวร์พร้อมหลักฐานการซื้อให้แก่บริษัทที่ท่านได้มาซึ่งซอฟต์แวร์นั้น โดย SAP BusinessObjects เป็นผู้รับผิดชอบค่าใช้จ่าย  หากคุณสมบัติการทำงานของซอฟต์แวร์เปลี่ยนแปลงโดยมีนัยสำคัญจากคุณสมบัติที่ได้ตกลงไว้ SAP BusinessObjects มีสิทธิ์ที่จะซ่อมแซมหรือเปลี่ยนซอฟต์แวร์นั้นทดแทนได้ ด้วยวิธีการทดลองปฏิบัติ (Re-performance) โดยให้อยู่ในดุลยพินิจของตน  หากไม่สามารถดำเนินการดังกล่าวได้ ท่านมีสิทธิ์ได้รับการลดราคาซื้อ หรือบอกเลิกข้อตกลงในการซื้อได้  

b) ข้อจำกัดความรับผิดชอบ (ข้อ 9): วรรคต่อไปนี้เป็นส่วนเพิ่มเติมจากข้อนี้:

ข้อจำกัดและข้อยกเว้นที่ระบุอยู่ในข้อนี้จะไม่ใช้บังคับกับความเสียหายที่เกิดจากความเจตนาหรือความประมาทเลินเล่ออย่างร้ายแรงของ SAP BusinessObjects  นอกจากนี้ SAP BusinessObjects จะต้องรับผิดชอบค่าเสียหายโดยมีจำนวนเงินไม่เกินค่าเสียหายที่สามารถคาดการณ์ได้โดยปกติจากความเสียหายใดๆ ที่เกิดจาก SAP BusinessObjects หรือตัวแทน อันเป็นผลมาจากการละเลยหน้าที่สำคัญตามสัญญาอันเกิดจากความประมาทเลินเล่อเพียงเล็กน้อย  ข้อจำกัดความรับผิดชอบนี้ใช้บังคับกับการเรียกร้องสิทธิ์ความเสียหายในทุกกรณี โดยไม่คำนึงถึงหลักกฎหมายของการเรียกร้องสิทธิ์ดังกล่าว และโดยเฉพาะอย่างยิ่งกับการเรียกร้องสิทธิ์ตามสัญญาล่วงหน้าหรือสัญญาย่อยใดๆ  อย่างไรก็ตาม ข้อจำกัดความรับผิดชอบนี้จะไม่มีผลใช้บังคับกับความรับผิดชอบใดๆ ก็ตามที่กฎหมายมีอำนาจบังคับ ภายใต้การดำเนินการรับผิดชอบของผลิตภัณฑ์นั้น หรือไม่มีผลบังคับใช้กับความเสียหายใดๆ ที่เกิดจากการผิดสัญญาการรับประกันโดยชัดแจ้ง ภายใต้ขอบเขตที่การรับประกันโดยชัดแจ้งนั้นมีเจตนาในการคุ้มครองท่านจากความเสียหายจำเพาะที่เกิดขึ้น  ข้อความในวรรคนี้มิให้มุ่งหมายถึงการจำกัดความรับผิดชอบในส่วนของขอบเขตความรับผิดชอบที่กฎหมายที่มีอำนาจบังคับได้กำหนดไว้

c) บททั่วไป (ข้อ 13): ข้อความต่อไปนี้จะใช้แทนประโยคแรกของข้อนี้:

ข้อตกลงนี้อยู่ภายใต้บังคับของกฎหมายของประเทศที่ท่านได้รับซอฟต์แวร์มา โดยไม่มีการอ้างอิงถึงข้อกำหนดทางกฎหมายที่ขัดแย้งกัน หรืออนุสัญญาว่าด้วยสัญญาในการจำหน่ายสินค้าระหว่างประเทศ ค.ศ.1980 ของสหประชาชาติ (United Nations 1980 Convention on Contracts for the International Sale of Goods) และการแก้ไขเพิ่มเติมใดๆ ที่มี

อิตาลี

a)  ข้อจำกัดความรับผิดชอบ (ข้อ 9): ข้อความต่อไปนี้ใช้แทนเงื่อนไขทั้งหมดในข้อนี้: 

นอกเหนือจากความเสียหายที่เกิดจากความประมาทเลินเล่ออย่างร้ายแรงหรือการกระทำผิดโดยจงใจ ซึ่ง SAP BusinessObjects ไม่สามารถจำกัดความรับผิดชอบนั้นได้ ความรับผิดชอบของ SAP BusinessObjects ที่มีต่อความเสียหายโดยตรงและโดยอ้อมที่เกี่ยวข้องกับความชำรุดบกพร่องที่มีอยู่เดิม หรือความชำรุดบกพร่องเพิ่มเติมของซอฟต์แวร์ หรือที่เกี่ยวข้องกับการใช้งานหรือไม่ใช้งานซอฟต์แวร์ หรือที่เกี่ยวข้องกับกรณีใดๆ ก็ตามอันเป็นการผิดสัญญาของข้อตกลงนี้ จะถูกจำกัดไว้เฉพาะในส่วนของค่าธรรมเนียมที่ท่านได้ชำระให้แก่ SAP BusinessObjects สำหรับซอฟต์แวร์ หรือสำหรับส่วนหนึ่งส่วนใดของซอฟต์แวร์ที่ก่อให้เกิดความเสียหายดังกล่าว

b) บททั่วไป (ข้อ 13): ข้อความต่อไปนี้จะใช้แทนประโยคแรกของข้อนี้:

ข้อตกลงนี้อยู่ภายใต้บังคับของกฎหมายของประเทศที่ท่านได้จัดหาซอฟต์แวร์ โดยไม่มีการอ้างอิงถึงข้อข้อกำหนดทางกฎหมายที่ขัดแย้งกัน หรืออนุสัญญาว่าด้วยสัญญาในการจำหน่ายสินค้าระหว่างประเทศปี 1980 ของสหประชาชาติ และการแก้ไขเพิ่มเติมใดๆ ที่มี

สหราชอาณาจักร

a) บททั่วไป (ข้อ 13): ข้อความต่อไปนี้จะใช้แทนประโยคแรกของข้อนี้:

ข้อตกลงนี้อยู่ภายใต้บังคับของกฎหมายของประเทศอังกฤษและเวลส์ โดยไม่มีการอ้างอิงถึงข้อข้อกำหนดทางกฎหมายที่ขัดแย้งกัน หรืออนุสัญญาว่าด้วยสัญญาในการจำหน่ายสินค้าระหว่างประเทศปี 1980 ของสหประชาชาติ และการแก้ไขเพิ่มเติมใดๆ ที่มี  ไม่มีข้อความใดในข้อตกลงนี้ที่เป็นการสร้างหรือมอบ (ไม่ว่าโดยชัดแจ้งหรือโดยปริยาย) สิทธิ์หรือผลประโยชน์อื่นใด ไม่ว่าเพื่อให้เป็นไปตามกฎหมายสัญญา (สิทธิ์ของบุคคลที่สาม) ปี 1999 หรือเพื่อเอื้อประโยชน์ให้แก่บุคคลอื่นที่ไม่ใช่ฝ่ายหนึ่งฝ่ายใดในข้อตกลงนี้

โปรดระบุด้านล่างนี้ว่าท่านยอมรับ หรือไม่ยอมรับ ข้อกำหนดและเงื่อนไขของข้อตกลงสิทธิ์การใช้งานซอฟต์แวร์นี้


