SAP® BUSINESSOBJECTS™ LISENSSISOPIMUS

TÄRKEÄÄ. LUE HUOLELLISESTI: TÄMÄ ON SINUN JA SAP BUSINESSOBJECTSIN VÄLINEN OIKEUDELLINEN SOPIMUS MUKANA SEURAAVASTA SAP BUSINESSOBJECTSIN OHJELMISTOSTA, JOHON SAATTAA SISÄLTYÄ TIETOKONEOHJELMISTO, SIIHEN LIITTYVÄ MEDIA, PAINETUT MATERIAALIT JA ONLINE- TAI SÄHKÖINEN DOKUMENTAATIO ("OHJELMISTO"). ENNEN KUIN ASENNAT OHJELMISTON, LUE NÄMÄ OHJELMISTON LISENSSISOPIMUKSEN (JÄLJEMPÄNÄ "SOPIMUS") EHDOT NIIN, ETTÄ YMMÄRRÄT NE, JA HYVÄKSY SOPIMUKSEN EHDOT. JOS ET HYVÄKSY SOPIMUKSEN EHTOJA, VOIT PALAUTTAA OHJELMISTON SEN HANKINTAPAIKKAAN. JOS OHJELMISTO PALAUTETAAN 30 PÄIVÄN KULUESSA SEN OSTAMISESTA, OSTOHINTA HYVITETÄÄN TÄYSIMÄÄRÄISESTI.

1. KÄYTTÖOIKEUDEN MYÖNTÄMINEN. SAP BusinessObjects myöntää sinulle yleisen ja rajoitetun oikeuden käyttää sellaisia Ohjelmistotuotteita ja niiden toimintoja, joiden lisenssimaksut olet maksanut. Ohjelmistoa saa käyttää vain sisäisessä liiketoimintakäytössä tämän Sopimuksen ehtojen mukaisesti. Ohjelmistoa ei myydä, vaan siihen myönnetään käyttöoikeus. Jos tämä tuote on hankittu erikoistarjouksena tai toiseen SAP BusinessObjectsin tuotteeseen sisällytetyn kampanjalisenssin perusteella, tuotteeseen voidaan soveltaa jäljempänä osassa 3.9 ("Kampanjalisenssi") määritettyjä ehtoja. Jos tämä tuote on hankittu tuotepaketissa, johon kuuluu kolmannen osapuolen tuote, tai yhdistettynä kolmannen osapuolen tuotteeseen, tuotetta saa käyttää vain kolmannen osapuolen tuotteen kanssa jäljempänä osassa 3.6 ("Rajoitettu käyttöoikeus") kuvatulla tavalla. Tämä lisenssi ei koske muita Ohjelmiston mukana toimitettuja ohjelmistoja, kuten kampanjaohjelmistoja, joiden käyttöoikeudet on määritetty kyseisen ohjelmiston mukana toimitetussa online-ohjelmistolisenssissä. Jos hankit SAP BusinessObjectsilta hakemistoja, komponentteja, liittimiä, apuohjelmia, tietoja tai muita Ohjelmiston kanssa käytettäviä objekteja (jäljempänä "Lisäteknologia") tai niitä toimitetaan Ohjelmiston mukana, Lisäteknologian käyttöä koskevat tämän Sopimuksen mukaiset ehdot, velvoitteet ja rajoitukset. Tässä asiakirjassa määritteeseen "Ohjelmisto" kuuluvat myös Lisäteknologia ja Kolmansien osapuolten tuotteet. 
"SAP BusinessObjects" tarkoittaa sitä Business Objects -yhtiötä, jolta Ohjelmisto tai siihen liittyvät palvelut on ostettu joko suoraan tai jälleenmyyjän välityksellä. Mikäli kotimaassasi ei ole Business Objects -yhtiötä, "SAP BusinessObjects" tarkoittaa Business Objects Software Limitediä.

2. ASENNUS JA KÄYTTÖ. Ohjelmiston saa asentaa ja sitä saa käyttää vain hankittujen lisenssien mukaisessa laajuudessa. Ohjelmistosta saa lisäksi asentaa kopioita, joita ei käytetä tuotantoon, siinä määrin kuin on kohtuullisesti katsoen tarpeellista hätätilanteissa tehtävää palautusta ja uudelleenkäynnistystä sekä varmuuskopiointia varten, mukaan lukien rajoituksetta tällaisiin tarkoituksiin käytetyt kopiot yhdessä tai useammassa hätäpalautuskohteessa. Tämän Sopimuksen mukaisten Ohjelmistoon liittyvien oikeuksien käyttäminen edellyttää, että Ohjelmiston kopio aktivoidaan sen aloitusprosessissa kuvatulla tavalla. SAP BusinessObjectsilla on oikeus valvoa lisenssien määrää ja tyyppiä sekä Ohjelmiston käyttöä tunnistuskoodien perusteella.

3. LISENSSITYYPIT JA MÄÄRITELMÄT.

3.1. Sovelluslisenssi. Sovelluslisenssi oikeuttaa asentamaan yhden Ohjelmiston ilmentymän yhden tai usean palvelimen käyttöympäristöön niin, että käyttäjät, joilla on kyseisen Ohjelmiston NUL-lisenssi, voivat käyttää Ohjelmistoa. Kukin sovelluslisenssi liitetään yhteen Toteutukseen eikä sitä voi käyttää muissa Toteutuksissa.

3.2. Nimettyjen käyttäjien lisenssi ("NUL-lisenssi"). Kun Ohjelmisto lisensoidaan nimettyjen käyttäjien (Named User, NUL-lisenssi) perusteella, kullekin lisenssille on määritettävä henkilö, jolla on yksinoikeus kyseiseen NUL-lisenssiin. NUL-lisenssin jakaminen useamman kuin yhden henkilön kesken on kielletty. Lisäksi NUL-lisenssin saa siirtää henkilöltä toiselle vain, jos alkuperäinen loppukäyttäjä luopuu Ohjelmiston käytöstä eikä Ohjelmistoa enää anneta hänen käyttöönsä.

3.3. Samanaikaisen käytön lisenssi ("CAL-lisenssi"). Kun Ohjelmisto lisensoidaan samanaikaiseen käyttöön (Concurrent Access, CAL-lisenssi), Ohjelmistoa samanaikaisesti käyttävien loppukäyttäjien määrä ei saa koskaan ylittää hankittujen CAL-lisenssien määrää. CAL-lisenssit myönnetään tiettyyn Toteutukseen, eikä CAL-lisenssejä voi jakaa eri Toteutusten välillä. CAL-lisenssiä käytettäessä raporttipyyntöjen tallentaminen välimuistiin tai lisääminen jonoon jonkin ohjelman tai järjestelmän avulla on kielletty.

3.4. Suoritinlisenssi. Kun Ohjelmisto on lisensoitu suoritinkohtaisesti ("Suoritinlisenssi"), Ohjelmiston komponentteja (pois lukien seuraavat Crystal Enterprisen komponentit: Web Connector, SDK, ohjattu raporttien julkaisutoiminto ja raporttien tarkastelukomponentit) ajavien suorittimien yhteenlaskettu määrä ei saa ylittää lisensoitujen suorittimien määrää. Moniytimiset suorittimet, joissa on N suoritinydintä, lasketaan kokonaissuoritinmäärään seuraavasti: Jos suorittimessa on vain yksi suoritinydin, se lasketaan yhdeksi suorittimeksi. Suorittimen toinen suoritinydin ja kukin sen jälkeinen suoritinydin lasketaan 0,5 suorittimeksi. 

3.5. Palvelinlisenssi. Kun Ohjelmisto lisensoidaan palvelinkohtaisesti, Ohjelmiston voi ladata yhteen tietokoneeseen, jossa on enintään neljä (4) suoritinta. Moniytimiset suorittimet, joissa on N suoritinydintä, lasketaan kokonaissuoritinmäärään seuraavasti: Jos suorittimessa on vain yksi suoritinydin, se lasketaan yhdeksi suorittimeksi. Suorittimen toinen suoritinydin ja kukin sen jälkeinen suoritinydin lasketaan 0,5 suorittimeksi.

3.6. Tilauslisenssi. Kun Ohjelmisto lisensoidaan tilauskohtaisesti, sinulle myönnetään Ohjelmistoon 12 kuukauden yleinen käyttöoikeus, jota ei saa siirtää. Käyttöoikeus uudistetaan vuosittain Lisenssinmyöntäjän voimassa olevan hinnaston mukaisesti tai muiden osapuolten sopimien ehtojen mukaisesti. 

3.7. Rajoitettu käyttöoikeus. Jos Ohjelmisto hankitaan osana ohjelmistopakettia tai muulla tavalla kolmannen osapuolen tuotteeseen ("OEM-sovellukseen") yhdistettynä, Ohjelmistoon myönnetään rajoitettu käyttöoikeus. Kutakin Ohjelmiston lisensoitua kopioita saa käyttää vain yhdessä sen OEM-sovelluksen kanssa, jonka mukana Ohjelmisto on toimitettu. Sellaisten tietojen käyttäminen, joita ei ole luotu OEM-sovelluksella tai joita ei käytetä OEM-sovelluksella, on kielletty tämän lisenssin perusteella. Jos OEM-sovelluksen käyttö edellyttää jonkin tietovaraston käyttöä, Ohjelmistoa voi käyttää kyseisen tietovaraston kanssa vain OEM-sovelluksessa luotujen tai siinä käsiteltyjen tietojen käsittelemiseen. Jos samassa ohjelmistopaketissa Planning-sovellusten kanssa on hankittu tai niiden kanssa muulla tavoin toimitetaan Crystal Xcelsius -ohjelma, Crystal Xcelsius -ohjelman käyttöoikeus on rajoitettu. Crystal Xcelsiusta saa käyttää vain yhdessä Planning-sovellusten kanssa eikä sen kanssa saa käyttää muita kuin Planning-sovelluksilla luotuja tai niissä käytettäviä tietoja. Rajoitettuja käyttöoikeuksia ei saa yhdistää muiden lisenssien rajoittamattomiin käyttöoikeuksiin samassa Toteutuksessa.

3.8. Sovelluskehityslisenssi. Sovelluskehityslisenssi oikeuttaa käyttämään hankittuja lisenssejä vain sovelluskehitystöiden kehittämiseen ja testaamiseen. Sovelluskehityslisenssiä ei saa käyttää tuotantoympäristössä eikä sitä saa siirtää tuotantoympäristöön. 

3.9. Päivityslisenssi. Jos Ohjelmisto hankitaan aiemmin lisensoidun tuotteen päivityksenä, Ohjelmiston käyttöoikeus rajoittuu kyseisen aiemmin lisensoidun tuotteen mukaiseen lisenssimäärään. Jos Ohjelmistoa ja aiemmin lisensoitua tuotetta käytetään samanaikaisesti, käytössä olevien Ohjelmistojen ja aiemmin lisensoitujen tuotteiden yhteenlaskettu määrä ei saa ylittää aiemmin lisensoidun tuotteen kokonaislisenssimäärää. 

3.10. Kampanjalisenssi. Mikäli Ohjelmisto hankitaan erikoistarjous- tai kampanjalisenssin ("Kampanjalisenssi") perusteella, kampanjalisensoituja Ohjelmistoja saa käyttää vain sellaisissa toteutuksissa, joissa ei ennestään ole käytetty Ohjelmistoa. Kampanjalisenssejä ei saa lisätä Toteutuksiin tai Projekteihin, joissa Ohjelmisto on jo käytössä, eikä käyttää tällaisissa Toteutuksissa tai Projekteissa. 

3.11. Arviointilisenssi. Arviointilisenssi on lisenssi, jota ei ole tarkoitettu jälleenmyyntiin. Tämän lisenssin lisensointimäärä ja -tyyppi ovat rajoitettuja ja lisenssiä saa käyttää vain ohjelmistopakkauksessa tai tilaus- tai toimitusasiakirjoissa määritetyn ajan. Kun kyseinen aika on kulunut umpeen, Arviointilisenssillä lisensoitu Ohjelmisto ei toimi, ellei Lisenssinsaaja ole hankkinut sovellettavia pysyviä lisenssiavaimia. Jos tilaus- tai toimitusasiakirjassa on määritetty jokin tietty projekti, Ohjelmistoa saa käyttää ainoastaan kyseisessä projektissa. Arviointilisenssiä saa käyttää vain arviointitarkoituksiin. Sitä ei saa käyttää tuotantokäytössä. Tämän Sopimuksen muista ehdoista riippumatta arviointilisensoitu Ohjelmisto toimitetaan "SELLAISENAAN" ilman mitään suoria tai epäsuoria takuita. SAP BusinessObjectsilla on oikeus peruuttaa arviointilisenssi kirjallisella ilmoituksella milloin tahansa.

3.12. Määritelmät. "Toteutus" tarkoittaa Ohjelmiston jonkin seuraavan moduulin asennusta: Repository (tietovarasto), Security Domain (tietoturvatoimialue), Central Management Server ("CMS", keskitetyn hallinnan palvelu) tai CMS Cluster (CMS-ryväs). "Projekti" tarkoittaa yhtä tai useampaa Toteutusta, jotka a) tuottavat samanlaisia tai pääosiltaan samanlaisia raportteja, b) käyttävät samaa tai pääosiltaan samaa mukautettua sovellusrajapintaa tai (c) ovat käytössä toisiinsa liittyvistä moduuleista tai komponenteista koostuvissa sovelluksissa.

3.13. Kolmansien osapuolten tuotteet. "Kolmannen osapuolen tuote" tarkoittaa kaikkia SAP BusinessObjectsin kolmansien osapuolten hinnastossa (Third Party Price List) olevia tai muutoin kolmannen osapuolen tuotteeksi tilausasiakirjoissa tai SAP BusinessObjectsin tuoteohjeissa määritettyjä tuotteita. Mukana mahdollisesti toimitettavaan Kolmannen osapuolen tuotteeseen sovelletaan pelkästään kyseisen Kolmannen osapuolen tuotteen mukana toimitetavan painetun tai sähköisen sopimuksen ehtoja ("Kolmannen osapuolen käyttöoikeussopimus"). Kaikkia Kolmansien osapuolten tuotteita saa käyttää vain sen Ohjelmiston kanssa, jonka kanssa Lisenssinmyöntäjä on tarkoittanut Kolmansien osapuolten tuotteita käytettäväksi tai jonka yhteydessä SAP BusinessObjects toimittaa Kolmansien osapuolten tuotteet. Kolmansien osapuolten tuotteita ei saa käyttää SAP BusinessObjectsin muiden tuotteiden kanssa tai yksittäisenä tuotteena.

4. TUOTEKOHTAISET KÄYTTÖOIKEUDET. Ohjelmiston käyttöä koskevia lisäehtoja löytyy osoitteessa www.sap.com/company/licenses/product-use-rights. Nämä lisäohjeet on sisällytetty myös tähän viiteeseen. Hyväksyt, että nämä lisäehdot muodostavat tämän Sopimuksen olennaisen osan.

5. OMISTUSOIKEUS. SAP BusinessObjects ja/tai sen toimittajat säilyttävät kaikki oikeudet, omistusoikeuden ja muut oikeudet Ohjelmistoon ja kaikkiin sen kopioihin riippumatta siitä, missä muodossa tai millä medialla alkuperäiset tai muut kopiot myöhemmin ovat. Sinulla ei ole omistusoikeutta Ohjelmistoon tai siihen liittyviin patentteihin, tekijänoikeuksiin, tavaramerkkeihin tai muuhun immateriaaliomaisuuteen, eikä lisensoijalle myönnetä tällaisia oikeuksia eikä hänellä ole oikeutta vedota tällaisiin oikeuksiin. Ohjelmistoa, tämän Sopimuksen ehtoja ja mahdollisia Ohjelmiston suorituskykytestejä (benchmark-testejä) tai vastaavia testejä (sinun, SAP BusinessObjectsin tai kolmannen osapuolen suorittamia testejä) on käsiteltävä luottamuksellisina eikä niitä saa julkaista tai käyttää ilman SAP BusinessObjectsin ennalta antamaa kirjallista lupaa. SAP BusinessObjects ja/tai sen toimittavat pidättävät kaikki oikeudet, joita sinulle ei ole nimenomaan myönnetty. SAP BusinessObjectsin toimittajat ovat tämän lisenssisopimuksen hyödynsaajia, joilla on oikeus vedota näihin ehtoihin ja valvoa niiden toteutumista. 

6. TEKIJÄNOIKEUDET. Ohjelmiston tekijänoikeus kuuluu SAP BusinessObjectsille ja/tai sen toimittajille. Tekijänoikeudet on suojattu Yhdysvaltojen tekijänoikeus- ja patenttilainsäädännöllä ja kansainvälisillä sopimuksilla. Ohjelmistoa ei saa kopioida muutoin kuin seuraavissa yhteyksissä: tarkoituksena on a) tuottaa varmuuskopio, jota ei käytetä tuotantoon, tai b) asentaa lisensoidut Ohjelmiston komponentit osan 2 ehtojen mukaisesti tietokoneisiin käytettäväksi Ohjelmiston suorituksen yhteydessä. Ohjelmiston mukana toimitetuista ohjeista saa ottaa kohtuullisen määrän kopioita (painetussa tai sähköisessä muodossa) edellyttäen, että vain lisensoidut loppukäyttäjät käyttävät näitä kopioita ja että kopioita käytetään Ohjelmiston käytön yhteydessä, eikä niitä kopioida, julkaista tai jaeta kolmansille osapuolille. Kaikkiin Ohjelmiston ja ohjeiden kopioihin on jäljennettävä ja lisättävä kaikki SAP BusinessObjectsin ja sen toimittajien tekijänoikeus- ja tavaramerkkimerkinnät sekä muut omistusoikeudelliset merkinnät. Tämän Sopimuksen perusteella Ohjelmistosta ei saa tehdä muita kopioita.

7. RAJOITUKSET. Mikäli tässä Sopimuksessa tai sovellettavassa laissa ei toisin määrätä, et saa: (a) vuokrata, lainata, jälleenmyydä, siirtää, edelleenlisensoida tai muulla tavoin jakaa Ohjelmistoa ilman SAP BusinessObjectsin kirjallista ennakkosuostumusta, b) käyttää Ohjelmistoa sovelluspalvelutoimittaja- (ASP, Application Service Provider), palvelutoimisto-, markkinointipalveluiden, kolmannen osapuolen koulutuksen, ulkoistamispalveluiden tai konsultointipalveluiden tuottamiseen tai käyttämiseen tai Ohjelmistoon liittyvien muiden kaupallisten palveluiden, kuten koulutusmateriaalien kehittämiseen, (c) muokata (virheenkorjaus mukaan lukien), sovittaa tai kääntää Ohjelmistoa tai luoda siitä johdannaistöitä, lukuun ottamatta Ohjelmiston määrittämistä Ohjelmiston sisältämien valikoiden, asetusten ja työkalujen avulla siinä laajuudessa kuin se on tarpeellista, (d) millään tavalla purkaa käänteisesti, purkaa tai mallintaa symbolisella konekielellä Ohjelmistoa tai .RPT-raporttitiedostoformaattia (mukaan lukien käytettävyyden varmistaminen käänteisellä kääntämisellä) tai mitään sen osaa lukuun ottamatta sovellettavan lain sallimassa laajuudessa ja siinä sallittuun käyttötarkoitukseen, (e) käyttää Ohjelmistoa SAP BusinessObjectsin tuotetarjooman kanssa kilpailevien tuotteiden kehittämiseen, (f) käyttää Ohjelmistoa tuotteen kehittämiseen, joka muuntaa raporttitiedostoformaatin (.RPT) missä tahansa yleiskäyttöisessä raporttien kirjoitus-, tietojen analysointi- tai raporttien jakelutuotteessa, joka ei ole SAP BusinessObjectsin omaisuutta, käytettävään vaihtoehtoiseen raporttitiedostomuotoon, (g) käyttää valtuuttamattomia tunnistuskoodeja tai jakelukoodeja, (h) paljastaa Ohjelmiston benchmark-testien tuloksia kolmansille osapuolille ilman SAP BusinessObjectsin ennalta antamaa kirjallista lupaa, (i) antaa kolmannen osapuolen käyttää Ohjelmistoa muulla kuin tässä Sopimuksessa määritetyllä tavalla ja (j) jakaa tai julkaista tunnuskoodeja. Haluttaessa käyttää sovellettavan lainsäädännön mukaista oikeutta varmistaa yhteensopivuus ohjelmallisella purkamisella, sinun on annettava siitä kirjallinen ennakkoilmoitus SAP BusinessObjectsille ja SAP BusinessObjectsille on annettava mahdollisuus tarjota harkintansa mukaan tietoja ja apua, joita Ohjelmiston ja muiden tuotteiden yhteensopivuuden varmistamiseen kohtuullisesti tarvitaan yhteisesti sovittavaa (mahdollista) maksua vastaan. 

8. RAJOITETTU TAKUU JA KORVAUSVELVOLLISUUS. 

(a) Kolmansien osapuolten tuotteita lukuun ottamatta, SAP BusinessObjects takaa, että i) Ohjelmisto vastaa olennaisimmilta osiltaan Ohjelmiston vakio-ohjeiden toiminnallisia kuvauksia 6 kuukauden ajan Ohjelmiston toimituksesta ja ii) fyysinen tallennusväline (esimerkiksi CD-ROM-levy, DVD-levy ja Ohjelmiston sähköinen jakelu) on virheetön materiaalien ja työn osalta kuuden (6) kuukauden ajan toimituksesta. Kaikki Ohjelmistoa, Kolmansien osapuolten tuotteita ja tallennusvälinettä koskevat konkludenttiset takuut ovat voimassa 30 päivää toimituksesta edellyttäen, ettei kyseisten konkludenttisten takuiden rajoittamista ole kielletty jäljempänä olevan osan 8(c) ehtojen mukaisesti. Edellä annetut takuut eivät kata vikoja, jotka johtuvat vahingosta, väärinkäytöstä, valtuuttamattomista korjauksista, muokkauksista tai parannuksista tai virheellisestä käsittelystä. SAP BusinessObjects ei takaa, että Ohjelmisto toimii keskeytyksettä tai virheettömästi. Ohjelmiston lisäkopioiden, uusien versioiden tai päivitysten (kuten tukipalveluina toimitettujen versioiden) toimittaminen ei aloita uutta takuukautta eikä vaikuta takuukauteen mitenkään.

(b) Ainoa edellä kuvatun rajoitetun takuun perusteella myönnettävä korvaus sinulle on SAP BusinessObjectsin valinnan mukaan joko i) Ohjelmiston korjaaminen tai sen vaihtaminen tuotteisiin, jotka ovat edellä kuvatun rajoitetun takuun mukaiset, tai ii) Ohjelmistosta maksetun hinnan palauttaminen ja tämän Sopimuksen irtisanominen niiden kopioiden osalta, jotka eivät täytä vaatimuksia. SAP BusinessObjects on velvollinen suorittamaan kyseisen korvauksen vain, jos SAP BusinessObjectsille ilmoitetaan edellä kuvatun rajoitetun takuun rikkomuksesta kirjallisesti kuuden (6) kuukauden kuluessa Ohjelmiston toimittamisesta.

(c) KOHDASSA 8 ILMOITETTUJA TAKUITA LUKUUN OTTAMATTA, SAP BUSINESSOBJECTS JA SEN TOIMITTAJAT EIVÄT MYÖNNÄ MITÄÄN MUITA TAKUITA, MUKAAN LUKIEN RAJOITUKSETTA OLETETUT TAKUUT (I) SOVELTUVUUDESTA KAUPANKÄYNNIN KOHTEEKSI, (II) SOVELTUVUUDESTA TIETTYYN TARKOITUKSEEN, (III) KOLMANSIEN OSAPUOLTEN OIKEUKSIEN LOUKKAAMATTOMUUDESTA TAI (IV) PIILOVIOISTA. JOISSAKIN VALTIOISSA/LAINKÄYTTÖALUEILLA EI SALLITA OLETETTUJEN TAKUIDEN POIS SULKEMISTA, JOTEN EDELLÄ MAINITTU RAJOITUS EI EHKÄ KOSKE SINUA. SINULLA VOI OLLA MYÖS MUITA TAKUITA VALTIOSTA TAI LAINSÄÄDÄNNÖSTÄ RIIPPUEN. TÄMÄN SOPIMUKSEN HYVÄKSYMINEN ON OSOITUS SIITÄ, ETTÄ OLET ARVIOINUT OHJELMISTON OMAN KOKEMUKSESI, TAITOJESI JA ARVIOINTIKYKYSI PERUSTEELLA JA OLET TODENNUT OHJELMISTON OMIEN VAATIMUSTESI MUKAISEKSI.

9. VASTUUNRAJOITUKSET. SIINÄ ENIMMÄISLAAJUUDESSA KUIN SOVELLETTAVA LAKI SEN SALLII, SAP BUSINESSOBJECTS TAI SEN JAKELIJAT, TOIMITTAJAT JA TYTÄRYHTIÖT EIVÄT OLE VASTUUSSA SINULLE TAI MILLEKÄÄN KOLMANNELLE OSAPUOLELLE MISTÄÄN EPÄSUORISTA, ERITYISISTÄ, TAHATTOMISTA, SEURAAMUKSELLISISTA TAI RANGAISTUKSELLISISTA VAHINGOISTA, MUKAAN LUKIEN RAJOITUKSETTA MENETETYT VOITOT TAI TUOTOT, TIETOJEN MENETYS TAI EPÄTARKKUUS TAI KORVAAVIEN TUOTTEIDEN KUSTANNUKSET RIIPPUMATTA VAHINGONKORVAUSOIKEUDELLISESTA PERUSTEESTA (HUOLIMATTOMUUS MUKAAN LUKIEN) JA VAIKKA SAP BUSINESSOBJECTSILLE OLISI ILMOITETTU TÄLLAISTEN VAHINKOJEN MAHDOLLISUUDESTA. SAP BUSINESSOBJECTSIN JA SEN TOIMITTAJIEN KOKONAISVASTUU MISTÄ TAHANSA SYYSTÄ SINULLE SYNTYVISTÄ SUORISTA VAHINGOISTA RAJOITTUU VAHINGON AIHEUTTAVASTA OHJELMISTOSTA MAKSETTUIHIN LISENSSIMAKSUIHIN TAI VAHINGON SUORAAN AIHEUTTANEESTA PALVELUSTA MAKSETTUIHIN MAKSUIHIN. SAP BUSINESSOBJECTS EI VASTAA KOLMANSIEN OSAPUOLTEN TUOTTEISTA JOHTUVISTA VAHINGOISTA NÄMÄ RAJOITUKSET OVAT VOIMASSA, VAIKKA JOKIN RAJOITETTU KORVAUSVELVOLLISUUS EI OLENNAISILTA OSILTAAN TOTEUTUISI. TÄMÄ RISKI ON HUOMIOITU TÄMÄN SOPIMUKSEN PERUSTEELLA MAKSETTAVISSA MAKSUISSA. JOISSAKIN VALTIOISSA/LAINKÄYTTÖALUEILLA EI SALLITA VASTUUN RAJOITUKSIA TAI POIS SULKEMISTA TIETYISSÄ TÄMÄN KOHDAN MUKAISISSA TILANTEISSA, JOTEN TÄMÄ RAJOITUS EI VÄLTTÄMÄTTÄ KOSKE SINUA.

10. TUKIPALVELUT. Mikäli olet ostanut tukipalveluja, SAP BusinessObjects toimittaa Ohjelmiston tukipalvelut SAP BusinessObjectsin kulloinkin voimassa olevien tukipalveluehtojen mukaisesti. Mikäli Ohjelmistolle ostetaan tukipalveluja, ne on ostettava kaikille hallinnassasi oleville Ohjelmiston kopioille. Edellä mainitusta huolimatta, SAP BusinessObjects ei annan tukipalveluja Kolmansien osapuolten tuotteille.

11. SOPIMUKSEN PÄÄTTYMINEN. Mikäli Ohjelmistoa ei ole lisensoitu tilausperusteisesti eikä tilausaikataulussa, ostotilauksessa tai muussa ostotilauksessa asianmukaisesti viitatussa SAP BusinessObjectsin kirjallisessa tarjouksessa ole muuta määrätty, tällä Sopimuksella myönnetty Ohjelmiston käyttöoikeus on voimassa toistaiseksi.Jos Ohjelmisto on lisensoitu tilausperusteisesti, eikä tilausjaksoa uudisteta voimassa olevan tilausjakson päättyessä tai ennen sitä, Tilauslisenssin mukainen käyttöoikeus päättyy tilauksen päättyessä.Edellä mainitusta huolimatta, SAP BusinessObjectsilla on oikeus irtisanoa tämä Sopimus ja siihen liittyvät lisenssit ja palvelut välittömästi, jos (i) SAP BusinessObjects ilmoittaa sinulle kirjallisesti ehtojen rikkomisesta eikä rikkomusta korjata kolmenkymmenen (30) päivän kuluessa ilmoituksesta tai (ii) teet siirron velkojien hyväksi tai aloitat tai sinua kohtaan aloitetaan toimenpiteitä konkurssi-, maksukyvyttömyys- tai velallisen helpotuslakien puitteissa. Sopimuksen päättyminen ei vapauta sinua maksamattomien maksujen maksuvelvollisuudesta, eikä rajoita kummankaan osapuolen käytettävissä olevia korvauksenhakukeinoja. SAP BusinessObjectsin tekemä tämän Sopimuksen tai sen osien irtisanominen ei velvoita SAP BusinessObjectsia palauttamaan mitään maksamiasi maksuja ja luovut myös pysyvästi ja ehdottomasti kaikista oikeuksistasi vaatia mitään hyvityksiä. Jos Ohjelmiston lisenssi peruutetaan tai se vanhenee, sinun on ilmoitettava SAP BusinessObjectsille kirjallisesti, että Ohjelmiston kaikkien kopioiden asennus on poistettu ja kopiot on tuhottu kolmenkymmenen (30) päivän kuluessa lisenssin peruuttamisesta/päättymisestä. Kohtien 8(c), 9, 11, 13, 15 ja 17 ehdot jäävät voimaan tämän Sopimuksen päättymisen jälkeen.

12. TARKISTUKSET. SAP BusinessObjectsilla on oikeus tämän Sopimuksen voimassaoloaikana ja kolme (3) vuotta sen päättymisen tai vanhentumisen jälkeen tarkistaa kirjanpitosi ja muut asiakirjat SAP BusinessObjectsin kustannuksella varmistaakseen, että olet noudattanut tämän Sopimuksen ehtoja. Tarkistuksesta ilmoitetaan sinulle kohtuullisessa ajassa. Mikäli tällaisessa tarkistuksessa paljastuu, että olet maksanut SAP BusinessObjectsille vähemmän ja maksamatta jäänyt summa on suurempi kuin viisi prosenttia (5 %) SAP BusinessObjectsille maksettavista määrätyistä maksuista tai että olet tietoisesti rikkonut jotakin tämän Sopimuksen materiaalista velvoitetta, sinun on, SAP BusinessObjectsin muiden korvausvaatimusten lisäksi, maksettava tai hyvitettävä SAP BusinessObjectsille tarkastuksen kustannukset.

13. YLEISTÄ. Ellei Yhdysvaltain liittovaltion lainsäädännössä toisin määrätä, tähän Sopimukseen sovelletaan Yhdysvaltain New Yorkin osavaltion lainsäädäntöä lukuun ottamatta lainsäädännön lakiristiriitoja koskevia ehtoja ja Yhdistyneiden Kansakuntien kauppalain (1980 Convention on Contracts for the International Sale of Goods) ja sen lisäysten ehtoja. Mikäli jokin tämän Sopimuksen ehto todetaan mitättömäksi, kyseisen ehdon mitättömyys ei vaikuta Sopimuksen muihin ehtoihin. Tämä Sopimus muodostaa sinun ja SAP BusinessObjectsin välisen koko sopimuksen ja korvaa kaikki osapuolten tämän Sopimuksen aihepiiristä aiemmin tekemät kirjalliset ja suulliset sopimukset. Tähän Sopimukseen tehtävät muutokset on tehtävä kirjallisesti ja molempien osapuolten valtuutettujen edustajien on allekirjoitettava kaikki tehtävät muutokset. Jos Ohjelmisto hankitaan toimielimen puolesta, ilmoitat ja takaat, että sinulla on laillinen oikeus velvoittaa kyseinen elin tähän Sopimukseen. Tämä Sopimus korvaa kaikki ostotilausten ja muiden tilausasiakirjojen sisältämät ehdot. Jos sinä ja SAP BusinessObjects olette yhteisesti sopineet erillisestä Ohjelmiston päälisenssisopimuksesta (Master Software License Agreement, "MSLA-sopimus") ja Ohjelmisto on hankittu tällaisen MSLA-sopimuksen perusteella, Ohjelmiston käyttöön sovelletaan ehkä MSLA-sopimuksen ehtoja, jotka korvaavat tämän Sopimuksen ehdot. Ohjelmiston tuotenimi on SAP BusinessObjectsin rekisteröity tavaramerkki. Tähän Sopimukseen liittyviin kysymyksiin vastaa paikallinen SAP BusinessObjectsin myyntitoimisto tai valtuutettu jälleenmyyjä. Kysymykset voi myös lähettää postitse seuraavaan osoitteeseen: Contracts Department, 3410 Hillview Ave., Palo Alto, CA 94304, USA.

14. YHDYSVALTAIN VALTIONHALLINNON KÄYTTÄJIEN RAJOITETUT OIKEUDET. Ohjelmisto on 48 C.F.R. 2.101 (lokakuu 1995) -laissa määritetty kaupallinen tuote (Commercial Item), joka koostuu 48 C.F.R. 12.212 (syyskuu 1995) -lain määritysten mukaisista kaupallisesta tietokoneohjelmistosta (Commercial computer software) ja kaupallisen tietokoneohjelmiston ohjeista (Commercial computer software documentation). Yhdysvaltain valtionhallinnon käyttäjien Ohjelmiston hankintaan sovelletaan vain tämän Sopimuksen ehtoja lakien 48 C.F.R. 12.212 ja 48 C.F.R. 227.7202-1–227.7202-4 (heinäkuu 1995) (tai näitä lakeja vastaavien ehtojen, kuten eri Yhdysvaltain valtionhallinnon virastojen lisäysten) mukaisesti. Valmistaja on SAP BusinessObjects, 3410 Hillview Ave., Palo Alto, CA 94304, USA. 

15. VIENTIRAJOITUKSET. Tämän Ohjelmistoon käyttöön sovelletaan Yhdysvaltojen vientisäädöksiä. Sinun on täytettävä seuraavat ehdot: a) et ole Iranin, Kuuban, Pohjois-Korean, Syyrian, Sudanin tai muun sellaisen maan kansalainen tai asukas, jonka Yhdysvallat on asettanut vientikieltoon, etkä ole tällaisen maan ohjauksessa, b) et vie tai vie edelleen Ohjelmistoa suoraan tai epäsuorasti edellä mainittuihin maihin tai niiden kansalaisille tai asukkaille, c) et ole Yhdysvaltain valtionvarainministeriön erityisesti määrittämien kansalaisten (Specially Designated Nationals), terroristien (Specially Designated Terrorists) tai huumekauppiaiden (Specially Designated Narcotic Traffickers) luettelossa, etkä Yhdysvaltain kauppaministeriön kieltoon asettamien tahojen luettelossa (Table of Denial Orders), d) et vie tai vie edelleen Ohjelmistoa suoraan tai epäsuorasti edellä mainituissa luetteloissa oleville henkilöille ja e) et käytä Ohjelmistoa mihinkään Yhdysvaltojen lainsäädännön kieltämään tarkoitukseen, kuten ydinaseiden, kemiallisten aseiden tai biologisten joukkotuhoaseiden kehittämiseen, suunnitteluun tai valmistamiseen, etkä salli Ohjelmiston käyttämistä tällaisessa tarkoituksessa. Lisätietoja on saatavissa osoitteessa www.sap.com/company/export. 

16. TILAUSEHDOT. SAP BusinessObjectsin ostotilausmääritykset täyttäviä ostotilauksia voidaan hyväksyä valtuutetuilta yrityksiltä. Valmiiksi painetut ostotilausten ehdot, joita SAP BusinessObjects ei ole kirjallisesti ennalta hyväksynyt, eivät ole voimassa. Maksuehto on nettomaksu 30 päivän kuluessa laskun päivämäärästä. FOB SAP BusinessObjectsin toimitila. SAP BusinessObjects ei anna mitään takuita hinnasta. Sinun on maksettava kaikki sovellettavat myynti-, käyttö-, kulutus-, arvonlisä- ja liikevaihtoverot sekä muut verot ja kaikki sovellettavat tullimaksut ja vastaavat maksut lukuun ottamatta SAP BusinessObjectsin nettotuloksesta perittäviä veroja.

17. MAAKOHTAISET EHDOT.
Jos Ohjelmisto on ostettu jossakin seuraavassa erikseen mainituissa maassa (jäljempänä "Paikallinen alue"), Ohjelmistoon sovelletaan tässä kohdassa määritettyjä ehtoja ja poikkeuksia. Mikäli jokin Paikallisen alueen sovellettavista ehdoista (jäljempänä “Paikallinen ehto”) on ristiriidassa jonkin muun tämän Sopimuksen ehdon kanssa, Paikallinen ehto katsotaan ensisijaiseksi ristiriidan aiheuttavaan ehtoon verrattuna, mikäli lisenssi on ostettu Paikallisella alueella.

Australia: 

a) Rajoitettu takuu ja korvausvelvollisuus (osa 8):Seuraava ehto lisätään:

Tässä osassa määritetyt takuut myönnetään niiden muiden oikeuksien lisäksi, joita sinulla voi olla Trade Practices Act 1974 -lain ja muun lainsäädännön perusteella ja tässä osassa määritettyjä takuita rajoitetaan vain siinä laajuudessa kuin sovellettava lainsäädäntö sen sallii.

b) Vastuunrajoitukset (osa 9):Seuraava ehto lisätään:

Lain sallimassa laajuudessa, mikäli SAP BusinessObjects rikkoo Trade Practices Act 1974 -lain tai vastaavan osavaltion tai territorion lainsäädännön mukaista ehtoa tai takuuta, jota ei voida sulkea pois, SAP BusinessObjectsin vastuu rajoittuu SAP BusinessObjectsin yksinomaisen harkinnan mukaan: (i) Ohjelmisto:( a) (i) tuotteen korjaamiseen tai vaihtamiseen tai vastaavan tuotteen toimittamiseen, tai (ii) kyseisestä korjauksesta tai vaihtamisesta tai vastaavan tuotteen hankkimisesta aiheutuneen kustannuksen maksamiseen, ja (ii) Tukipalvelut: (x) Tukipalvelujen uudelleentoimittamiseen tai (y) palvelujen uudelleentoimittamisen kustannukseen. Tämän Sopimuksen mukaista SAP BusinessObjectsin kokonaisvastuuta laskettaessa huomioidaan tämän kappaleen ehtojen mukaisesti maksetut summat tai SAP BusinessObjectsin korvaamien, korjaamien tai toimittamien tuotteiden tai palvelujen arvot.

c) Yleistä (osa 13): Tämän osan ensimmäinen lause korvataan seuraavalla tekstillä:

Tähän Sopimukseen sovelletaan sen osavaltion tai territorion lainsäädäntöä, josta Ohjelmisto ostetaan, lukuun ottamatta lainsäädännön lakiristiriitoja koskevia ehtoja ja Yhdistyneiden Kansakuntien kauppalain (Convention on Contracts for the International Sale of Goods, 1980) ja sen lisäysten ehtoja.

Belgia ja Ranska

a) Vastuunrajoitukset (osa 9): Kyseinen osa korvataan kokonaisuudessaan seuraavalla ehdolla:

Mikäli pakottava lainsäädäntö ei toisin määrää:

1. SAP BusinessObjectsin vastuu kaikista sen tämän Sopimuksen velvollisuuksien suorittamisesta johtuvista vahingoista ja tappioista rajoittuu vain todistettuihin vahinkoihin ja tappioihin, jotka johtuvat suoraan kyseisten velvollisuuksien laiminlyönnistä (mikäli SAP BusinessObjects on syyllinen). Korvauksen enimmäismäärä on sinun vahingon aiheuttamasta Ohjelmistosta maksamasi maksut. Tämä rajoitus ei koske henkilövahinkoja (mukaan lukien kuolema) tai sellaisille kiinteistöille ja henkilökohtaiselle omaisuudelle aiheutuneita vahinkoja, joista SAP BusinessObjects on laillisesti vastuussa.

2. SAP BUSINESSOBJECTS TAI SEN OHJELMISTOKEHITTÄJÄT EIVÄT OLE MISSÄÄN TAPAUKSESSA VASTUUSSA MISTÄÄN SEURAAVISTA VAHINGOISTA, VAIKKA NIIDEN MAHDOLLISUUDESTA OLISI ILMOITETTU ETUKÄTEEN: 1) TIETOJEN HÄVIÄMINEN TAI VAURIOITUMINEN, 2)TAHATTOMAT TAI EPÄSUORAT VAHINGOT TAI SEURAAMUKSELLISET TALOUDELLISET VAHINGOT, 3) VOITTOJEN MENETYS, VAIKKA SE JOHTUISI VAHINGON AIHEUTTANEEN TAPAHTUMAN SUORASTA SEURAAMUKSESTA TAI 4) LIIKETOIMINNAN, TULOJEN, GOODWILL-ARVON TAI ODOTETTUJEN SÄÄSTÖJEN MENETYS. 

3. Tämä vastuunrajoitus koskee sekä SAP BusinessObjectsin että sen toimittajien ja ohjelmistokehittäjien suorittamia toimia ja määrittää enimmäissumman, josta SAP BusinessObjects ja sen toimittajat ja ohjelmistokehittäjät ovat yhteisesti kokonaisuudessaan vastuussa. Tämä rajoitus ei koske henkilövahinkoja (mukaan lukien kuolema) tai sellaisille kiinteistöille ja henkilökohtaiselle omaisuudelle aiheutuneita vahinkoja, joista SAP BusinessObjects on laillisesti vastuussa.

b) Yleistä (osa 13): Tämän osan ensimmäinen lause korvataan seuraavalla tekstillä:

Tähän Sopimukseen sovelletaan sen maan lainsäädäntöä, josta Ohjelmisto ostetaan, lukuun ottamatta lainsäädännön lakiristiriitoja koskevia ehtoja ja Yhdistyneiden Kansakuntien kauppalain (Convention on Contracts for the International Sale of Goods, 1980) ja sen lisäysten ehtoja.

Brasilia

a) Takuu (osa 8): Kyseinen osa korvataan kokonaisuudessaan seuraavalla ehdolla:

a) SAP BusinessObjects takaa, että (i) Ohjelmisto vastaa olennaisimmilta osiltaan Ohjelmiston mukana toimitettujen vakio-ohjeiden toiminnallisia kuvauksia kuuden (6) kuukauden ajan Ohjelmiston toimituksesta ja (ii) fyysinen media (esimerkiksi CD-levy) on virheetön materiaalien ja työn osalta kuuden (6) kuukauden ajan toimituksesta. Edellä annetut takuut eivät kata vikoja, jotka johtuvat vahingosta, väärinkäytöstä, valtuuttamattomista korjauksista, muokkauksista tai parannuksista tai virheellisestä käsittelystä. Ymmärrät ja hyväksyt, että virheettömän ohjelmiston kehittäminen ei ole mahdollista. Tämän takia SAP BusinessObjects ei voi taata Ohjelmiston käytön keskeytyksettömyyttä tai virheettömyyttä. Ohjelmiston lisäkopioiden, uusien versioiden tai päivitysten (kuten tukipalveluina toimitettujen versioiden) toimittaminen ei aloita uutta takuukautta eikä vaikuta takuukauteen mitenkään.

b) Ainoa edellä kuvatun takuun perusteella myönnettävä korvaus sinulle on SAP BusinessObjectsin valinnan mukaan joko i) Ohjelmiston korjaaminen tai sen vaihtaminen tuotteisiin, jotka ovat edellä kuvatun rajoitetun takuun mukaiset, tai ii) Ohjelmistosta maksetun hinnan palauttaminen ja tämän Sopimuksen päättäminen virheellisten tuotteiden osalta. SAP BusinessObjects on velvollinen suorittaminen kyseisen korvauksen vain, jos SAP BusinessObjectsille ilmoitetaan edellä kuvatun rajoitetun takuun rikkomuksesta kirjallisesti kolmenkymmenen (30) päivän kuluessa Ohjelmiston toimittamisesta.

c) LISENSSINSAAJA YMMÄRTÄÄ JA HYVÄKSYY, ETTÄ VIRHEETTÖMÄN OHJELMISTON KEHITTÄMINEN EI OLE MAHDOLLISTA JA ETTÄ OHJELMISTO ON KEHITETTY YRITYSOHJELMISTOJEN YLEISEEN ASIAKASKÄYTTÖÖN. TÄMÄN TAKIA SAP BUSINESSOBJECTS JA SEN TOIMITTAJAT EIVÄT MYÖNNÄ MITÄÄN MUITA TAKUITA KUIN TÄSSÄ OSASSA 7 MÄÄRITETYT RAJOITETUT TAKUUT. MITÄÄN KONKLUDENTTISIA TAKUITA, KUTEN TAKUITA I) KAUPALLISESTA HYÖDYNNETTÄVYYDESTÄ, II) SOPIVUUDESTA TIETTYYN TARKOITUKSEEN, (III) KOLMANNEN OSAPUOLTEN OIKEUKSIEN LOUKKAAMATTOMUUDESTA TAI (IV) PIILOVIOISTA, EI ANNETA. JOISSAKIN VALITOISSA/LAINKÄYTTÖALUEILLA EI SALLITA OLETETTUJEN TAKUIDEN POIS SULKEMISTA, JOTEN TÄMÄ TAKUURAJOITUS EI EHKÄ KOSKE KAIKKIA LISENSSINSAAJIA. LISENSSINSAAJALLA VOI OLLA MYÖS MUITA LAILLISIA OIKEUKSIA VALTIOSTA/LAINSÄÄDÄNNÖSTÄ RIIPPUEN. TÄHÄN SOPIMUKSEEN RYHTYMINEN ON OSOITUS SIITÄ, ETTÄ LISENSSINSAAJA ON ARVIOINUT OHJELMISTON OMAN KOKEMUKSENSA, TAITOJENSA JA ARVIOINTIKYKYJENSÄ PERUSTEELLA JA ON TODENNUT OHJELMISTON OMIEN VAATIMUSTENSA MUKAISEKSI.

b) Vastuunrajoitukset (osa 9): Tämän osan ehdot korvataan kokonaisuudessaan seuraavalla:

SOVELLETTAVAN LAIN SALLIMASSA ENIMMÄISLAAJUUDESSA, SAP BUSINESSOBJECTS JA SEN JAKELIJAT, TOIMITTAJAT JA TYTÄRYHTIÖT EIVÄT OLE VASTUUSSA SINULLE TAI MILLEKÄÄN KOLMANNELLE OSAPUOLELLE MISTÄÄN EPÄSUORISTA, ERITYISISTÄ, TAHATTOMISTA, SEURAAMUKSELLISISTA TAI RANGAISTUKSELLISISTA VAHINGOISTA, MUKAAN LUKIEN RAJOITUKSETTA TIETOJEN MENETYS TAI EPÄTARKKUUS TAI KORVAAVIEN TUOTTEIDEN KUSTANNUKSET RIIPPUMATTA VAHINGONKORVAUSOIKEUDELLISESTA PERUSTEESTA (HUOLIMATTOMUUS MUKAAN LUKIEN) JA VAIKKA SAP BUSINESSOBJECTSILLE OLISI ILMOITETTU TÄLLAISTEN VAHINKOJEN MAHDOLLISUUDESTA. SAP BUSINESSOBJECTSIN JA SEN TOIMITTAJIEN KOKONAISVASTUU MISTÄ TAHANSA SYYSTÄ LISENSSINSAAJALLE SYNTYVISTÄ SUORISTA VAHINGOISTA RAJOITTUU VAHINGON AIHEUTTAVASTA OHJELMISTOSTA MAKSETTUIHIN LISENSSIMAKSUIHIN TAI VAHINGON AIHEUTTAVISTA PALVELUISTA MAKSETTUIHIN MAKSUIHIN. NÄMÄ RAJOITUKSET OVAT VOIMASSA, VAIKKA JOKIN RAJOITETTU KORVAUSVELVOLLISUUS EI OLENNAISILTA OSILTAAN TOTEUTUISI. TÄMÄ RISKI ON HUOMIOITU TÄMÄN SOPIMUKSEN PERUSTEELLA MAKSETTAVISSA MAKSUISSA. LISENSSINSAAJA HYVÄKSYY, ETTÄ TÄMÄN OSAN RAJOITUKSET OVAT OLENNAINEN OSA TÄTÄ SOPIMUSTA JA ETTÄ NÄIDEN RAJOITUSTEN PUUTTUMINEN AIHEUTTAISI MERKITTÄVIÄ MUUTOKSIA TÄMÄN SOPIMUKSEN MUKAISEEN HINNOITTELUUN JA MUIHIN EHTOIHIN.

c) Yleistä (osa 13) Sana "New York" korvataan seuraavalla sanalla: 

Brasilia

Saksa ja Itävalta

a) Takuu (osa 8): Kyseinen osa korvataan kokonaisuudessaan seuraavalla ehdolla:

SAP BusinessObjects takaa, että Ohjelmisto tuottaa siihen liittyvissä ohjeissa määritetyt toiminnot ("Dokumentoidut toiminnot") rajoitetun takuukauden ajan Ohjelmiston vastaanotosta alkaen, kun Ohjelmisto käytetään suositellussa laitteistokokoonpanossa. Rajoitettu takuukausi on vuosi yrityskäyttäjälle ja kaksi vuotta muille käyttäjille. Muut kuin olennaiset poikkeamat Dokumentoiduista toiminnoista eivät oikeuta vetoamaan takuuseen. TÄMÄ RAJOITETTU TAKUU EI KOSKE ILMAISEKSI LUOVUTETTUA OHJELMISTOA (KUTEN PÄIVITYKSIÄ, ENNAKKOVERSIOITA, ARVIOINTIVERSIOITA JA OHJELMISTOJA, JOITA EI OLE TARKOITETTU JÄLLEENMYYNTIIN), EIKÄ OHJELMISTOJA, JOITA OLET MUUTTANUT NIIN, ETTÄ MUUTOKSET OVAT AIHEUTTANEET VIAN. Takuuvaadetta esitettäessä Ohjelmisto ja ostotodistus on toimitettava SAP BusinessObjectsin kustannuksella yritykselle, jolta Ohjelmisto on ostettu. Jos Ohjelmiston toiminnot poikkeavat olennaisesti sovituista toiminnoista, SAP BusinessObjectsilla on oikeus oman harkintansa mukaan korjata tilanne joko korjaamalla tai vaihtamalla Ohjelmisto. Jos tämä ei auta, sinulla on oikeus joko vaatia alennusta ostohinnasta tai purkaa ostosopimus. 

b) Vastuunrajoitukset (osa 9): Tähän osaan lisätään seuraava kappale:

Tässä osassa määritetyt rajoitukset eivät koske vahinkoja, jotka aiheutuvat SAP BusinessObjectsin tahallisesta toiminnasta tai törkeästä huolimattomuudesta. Lisäksi SAP BusinessObjects vastaa kaikista tärkeän sopimusvelvollisuuden sellaisesta rikkomisesta aiheutuvista vahingoista, jonka on aiheuttanut SAP BusinessObjectsin tai sen edustajan lievä laiminlyönti. Tämän vastuun enimmäismäärä kyseisen vahingon tyypillinen ennakoitava määrä. Tämä vastuunrajoitus koskee kaikkia vahingonkorvausvaateita niiden laillisesta perusteesta riippumatta ja erityisesti kaikista sopimusta edeltävistä tilanteista johtuvia ja sopimuksen ulkopuolisia vaateita. Tämä vastuunrajoitus ei koske tuotevastuulakien pakottavista ehdoista johtuvia vastuita eikä vahinkoja, jotka ovat aiheutuneet erityisen takuun rikkomuksesta siinä määrin kuin kyseinen erityinen takuu on myönnetty suojaamaan sinua joltakin tietyltä vahingolta. Tämä lauseke ei rajoita pakottavassa lainsäädännössä määritettyjä vastuita.

c) Yleistä (osa 13): Tämän osan ensimmäinen virke korvataan seuraavalla tekstillä:

Tähän Sopimukseen sovelletaan sen maan lainsäädäntöä, josta Ohjelmisto ostetaan, lukuun ottamatta lainsäädännön lakiristiriitoja koskevia ehtoja ja Yhdistyneiden Kansakuntien kauppalain (Convention on Contracts for the International Sale of Goods, 1980) ja sen lisäysten ehtoja.

Italia

a) Vastuunrajoitukset (osa 9): Tämä osa korvataan kokonaisuudessaan seuraavalla ehdolla: 

Lukuun ottamatta törkeästä laiminlyönnistä tai tahallisuudesta johtuvia vahinkoja, joista johtuvia vastuita SAP BusinessObjects ei voi rajoittaa, SAP BusinessObjectsin vastuu Ohjelmiston alkuperäisistä tai myöhemmin ilmaantuneista virheistä, Ohjelmiston käytöstä tai sen käytön estymisestä tai Sopimuksen kaikenlaisista rikkomuksista johtuvista suorista ja epäsuorista vahingoista rajoittuu sinun Ohjelmistosta tai Ohjelmiston osasta, johon vahingot perustuivat, SAP BusinessObjectsille maksamiin maksuihin.

b) Yleistä (osa 13): Tämän osan ensimmäinen virke korvataan seuraavalla tekstillä:

Tähän Sopimukseen sovelletaan sen maan lainsäädäntöä, josta Ohjelmisto ostetaan, lukuun ottamatta lainsäädännön lakiristiriitoja koskevia ehtoja ja Yhdistyneiden Kansakuntien kauppalain (Convention on Contracts for the International Sale of Goods, 1980) ja sen lisäysten ehtoja.

Iso-Britannia

c) Yleistä (osa 13): Tämän osan ensimmäinen virke korvataan seuraavalla tekstillä:

Tähän Sopimukseen sovelletaan Englannin ja Walesin lainsäädäntöä, lukuun ottamatta lainsäädännön lakiristiriitoja koskevia ehtoja ja Yhdistyneiden Kansakuntien kauppalain (Convention on Contracts for the International Sale of Goods, 1980) ja sen lisäysten ehtoja. Tämän Sopimuksen muista ehdoista riippumatta mikään tämän Sopimuksen ehto ei luo (suoraan tai konkludenttisesti) mitään kolmansia osapuolia koskevan lain (Contracts Rights of Third Parties, 1999) mukaisia oikeuksia tai muita etuja kenellekään henkilölle, joka ei ole tämän Sopimuksen osapuoli.

Ilmoita alla, hyväksytkö tämän Ohjelmiston Sopimuksen ehdot.



