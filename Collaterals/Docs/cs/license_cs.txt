LICENČNÍ SMLOUVA SPOLEČNOSTI SAP® BUSINESSOBJECTS™

DŮLEŽITÉ – ČTĚTE POZORNĚ: TOTO JE SMLOUVA MEZI VÁMI A SPOLEČNOSTÍ SAP BUSINESSOBJECTS O SOFTWAROVÉM PRODUKTU SPOLEČNOSTI SAP BUSINESSOBJECTS PŘILOŽENÉM K TÉTO SMLOUVĚ, KTERÝ MŮŽE ZAHRNOVAT POČÍTAČOVÝ SOFTWARE, S NÍM SOUVISEJÍCÍ MÉDIA, TIŠTĚNÉ MATERIÁLY A ONLINE NEBO ELEKTRONICKOU DOKUMENTACI (DÁLE JEN „SOFTWARE“). NEŽ PŘIKROČÍTE K INSTALACI SOFTWARU, MUSÍTE SI PŘEČÍST PODMÍNKY NÍŽE UVEDENÉ SOFTWAROVÉ LICENČNÍ SMLOUVY (DÁLE JEN "SMLOUVA"), VZÍT JE NA VĚDOMÍ A AKCEPTOVAT JE. POKUD S PODMÍNKAMI SMLOUVY NESOUHLASÍTE, MŮŽETE SOFTWARE DO TŘICETI (30) DNŮ OD DATA NÁKUPU VRÁTIT NA MÍSTĚ, KDE JSTE JEJ POŘÍDILI, A BUDE VÁM V PLNÉ VÝŠI VRÁCENA CELÁ ČÁSTKA, KTEROU JSTE ZA SOFTWARE ZAPLATILI.

1. POSKYTNUTÍ LICENCE. Společnost SAP BusinessObjects vám poskytuje nevýhradní a omezenou licenci na používání softwarových produktů a funkcí, za které jste zaplatili příslušné poplatky, a to pro vaše interní obchodní použití a v souladu s podmínkami stanovenými touto smlouvou. Software je vám poskytován formou licence, nikoli prodeje. Pokud jste tento produkt získali jako reklamní licenci obsaženou v jiném produktu společnosti SAP BusinessObjects, platí další omezení uvedená v bodě 3.9 ("reklamní licence") níže Pokud jste produkt získali v balíčku nebo v kombinaci s produktem třetí osoby, můžete produkt používat pouze s daným produktem třetí osoby, jak je popsáno v bodě 3.7 (dále jen „Omezená licence“) níže. Licence se nevztahuje na jiný softwarový program poskytovaný s tímto Software včetně reklamního softwaru, jehož užití se řídí online softwarovou licenční smlouvou dodávanou s daným softwarem. Pokud získáte nebo vám budou poskytnuty adresáře, komponenty, konektory, utility, data nebo jiné položky od společnosti SAP BusinessObjects určené pro použití se softwarem (dále jen "Doplňková Technologie"), musíte tuto doplňkovou technologii používat v souladu s podmínkami, povinnostmi a omezeními dle této smlouvy. Termín "Software", jak se zde používá, bude považován za termín zahrnující Doplňkovou technologii i Produkty třetích osob. 

"SAP BusinessObjects" je společnost Business Objects, od které získáváte software nebo související služby, ať přímo či nepřímo prostřednictvím prodejce, nebo - pokud ve vaší zemi žádná společnost Business Objects neexistuje - společnost Business Objects Software Limited.

2. INSTALACE A POUŽÍVÁNÍ. Software můžete nainstalovat a používat pouze v takové konfiguraci a pro takový počet licencí, které jste získali. Můžete také v přiměřeném rozsahu nainstalovat neproduktivní kopie Softwaru pro účely obnovy po havárii, nouzového restartování a zálohy, včetně pořízení kopií pro tyto účely pro použití na jednom nebo více místech určených pro obnovu po havárii. Chcete-li uplatnit svá práva na Software v souladu s touto licenční smlouvou, musíte aktivovat svou kopii Softwaru způsobem popsaným v průběhu spuštění. Společnost SAP BusinessObjects může kontrolovat počet a typ licencí a používání softwaru pomocí uvolňovacích klíčů.

3. TYPY A DEFINICE LICENCÍ.

3.1. Licence na aplikaci. Licence na aplikaci vám povoluje instalovat jednu instanci Softwaru v prostředí s jedním nebo více servery a umožňuje uživatelům, kteří mají k takovému Software licenci NUL, získat přístup k Softwaru a používat jej. Každá licence na aplikaci je přiřazena k jednomu nasazení a nesmí být sdílena mezi různými nasazeními..

3.2. Licence definovaného uživatele (Named User License - „NUL“). Je-li Software poskytován jako Licence definovanému uživateli, každý jednotlivý koncový uživatel musí být konkrétně identifikován jako výhradní oprávněný z licence NUL. Sdílení licence NUL více než jednou osobou je výslovně zakázáno. Kromě toho nelze licence NUL převádět z jedné osoby na druhou, ledaže původní koncový uživatel již nepožaduje přístup k Softwaru a tento přístup mu již není povolen.

3.3. Licence souběžného přístupu ("CAL") Je-li Software poskytován na základě Licence souběžného přístupu, nesmí souhrnný počet koncových uživatelů, kteří přistupují k Softwaru, v žádném okamžiku překročit počet licencí CAL, které jste získali. Licence CAL jsou přiřazeny ke konkrétnímu Nasazení a nesmí se sdílet v jiném Nasazení. Při používání Licencí souběžného přístupu nesmíte používat program nebo systém tak, aby ukládal požadavky do mezipaměti (cache) nebo je řadil do fronty (queue).

3.4. Licence procesoru neboli CPU. Pokud je licence poskytována na základě Procesoru neboli CPU, souhrnný počet CPU (dále jen "Procesory") na kterých běží jakékoliv komponenty Software (kromě následujících komponentů Crystal Enterprise: Web Connector, SDK, Report Publishing Wizard a prohlížeče výkazů) nesmí překročit počet Procesorů neboli CPU, na které byla poskytnuta licence. Vícejádrový čipový procesor s N procesorových jader se bude počítat takto: první jádro procesoru v každém fyzickém CPU se bude počítat jako 1 procesor neboli CPU a každé další jádro procesoru v každém fyzickém CPU se bude počítat jako 0,5 procesoru neboli CPU. 

3.5. Licence serveru.. Je-li Software poskytován na základě Licence serveru, může být Software zaveden do jednoho počítače s až čtyřmi (4) procesory neboli CPU. Vícejádrový čipový procesor s N procesorových jader se bude počítat takto: první jádro procesoru v každém fyzickém cpu se bude počítat jako 1 procesor neboli CPU a každé další jádro procesoru v každém fyzickém CPU se bude počítat jako 0,5 procesoru neboli CPU.

3.6. Předplacená licence. Je-li Software poskytován na základě Předplacené licence, je vám poskytnuta nevýhradní a nepřenosná licence na používání Software na dobu dvanácti měsíců, kterou lze každoročně obnovit za cenu stanovenou poskytovatelem licence, která je v dané době aktuálně platná, nebo za jiných podmínek, na kterých se smluvní strany dohodnou.

3.7. Omezená licence. Pokud jste Software získali v balíčku nebo jinak ve spojení nebo pro použití s produktem třetí osoby (dále jen „Aplikace OEM“), získali jste Omezenou licenci. Každou licencovanou kopii Softwaru můžete používat pouze ve spojení s Aplikací OEM, se kterou vám byla poskytnuta. Přístup k datům, která nejsou vytvořena nebo používána výhradně Aplikací OEM, je rozporu s touto licencí. Pokud Aplikace OEM vyžaduje používání datového tržiště nebo datového skladu, lze Software používat s datovým tržištěm nebo datovým skladem pouze pro získávání přístupu k datům vytvořeným nebo zpracovaným Aplikací OEM. Pokud jste získali produkt Crystal Xcelsius v balíčku nebo v jiné kombinaci s aplikacemi Planning, získali jste Omezenou licenci na produkt Crystal Xcelsius. Produkt Crystal Xcelsius můžete používat pouze ve spojení s aplikacemi Planning, přičemž získávání přístupu k datům, která nejsou vytvořena nebo používána výhradně aplikacemi Planning, je v rozporu s touto licencí. Omezené licence nelze kombinovat v jednom Nasazení s neomezenými licencemi.

3.8. Vývojová licence.. Pokud získáte Vývojovou licenci, můžete používat počet a typ získaných licencí pouze k vývoji nebo testování vývoje. Vývojovou licenci nelze použít v produktivním prostředí nebo ji tam převést. 

3.9. Licence na aktualizaci. Pokud jste Software obdrželi jako aktualizaci produktu, k němuž jste dříve získali licenci, bude vaše licence na používání Softwaru omezena celkovým počtem licencí, které jste získali pro předchozí produkt. Rozhodnete-li se používat Software a předchozí produkt současně, souhrnný počet licencí používaných k získání přístupu k Softwaru a předchozímu produktu nesmí překročit celkový počet licencí, které jste získali na předchozí produkt. 

3.10. Reklamní licence. Pokud jste obdrželi Software jako speciální nabídku nebo reklamní licenci (dále jen „Reklamní licence“), můžete tuto Reklamní licenci používat pouze s novým Nasazením. Reklamní licence nelze přidávat ani je používat se stávajícími Nasazeními nebo Projekty. 

3.11. Hodnotící/neprodejná licence. Hodnotící neboli Neprodejnou licenci lze používat pouze pro počet a typ licencí a po období uvedená na obalu Softwaru, v objednávkové nebo zásilkové dokumentaci. Po uplynutí tohoto specifikovaného období nebude Software související s touto Hodnotící nebo Neprodejnou licencí fungovat, pokud držitel licence nezíská příslušné trvalé licenční klíče. e-li v objednávkové nebo zásilkové dokumentaci uveden konkrétní projekt, lze Software používat pouze pro tento projekt. Hodnotící licenci lze používat pouze pro účely hodnocení a nesmí být používána pro produktivní účely. Aniž by tím byla dotčena ostatní ustanovení této smlouvy, Software poskytovaný na základě Hodnotící nebo Neprodejné licence je poskytován „TAK, JAK JE“, bez jakékoli výslovné či odvozené záruky. Hodnotící licenci nebo neprodejnou licenci může Společnost SAP BusinessObjects kdykoli na základě písemné výpovědi ukončit.

3.12. Definice.. "Nasazení" znamená jednu instalaci jednoho z následujících modulů Software: Repository, Security Domain, Central Management Server (dále jen "CMS") nebo CMS Cluster. "Projekt" znamená jedno nebo více Nasazení (a) poskytující stejné nebo v podstatě podobné výkazy, (b) využívající identické nebo v podstatě podobné rozhraní vlastní aplikace nebo (c) používané s aplikací skládající se ze souvisejících modulů nebo komponentů.

3.13. Produkty třetích osob.. "Produkty Třetích Osob" znamenají libovolné produkty uvedené v ceníku třetích osob společnosti SAP BusinessObjects nebo jinak specifikované jako produkty třetích osob v objednávkové dokumentaci nebo dokumentaci společnosti SAP BusinessObjects. Jsou-li k Produktu třetí osoby přiloženy podmínky formou smlouvy odsouhlasené otevřením obalu nebo online akceptací, budou se na tento Produkt třetí strany vztahovat tyto podmínky (dále jen "Smlouva mezi třetí osobou a koncovým uživatelem). Používání všech produktů třetích osob je omezeno výhradně na používání ve spojení s určitým Softwarem dle záměru poskytovatele licence nebo s takovým softwarem, který společnost SAP BusinessObjects dodala s Produktem třetí osoby, a nesmí být používány s jinými produkty společnosti SAP BusinessObjects nebo jako samostatné produkty.

4. PRÁVA UŽITÍ SPECIFICKÁ PRO URČITÉ PRODUKTY. Dodatečné podmínky týkající se použití Softwaru jsou k dispozici na adrese www.sap.com/company/licenses/product-use-rights a tímto odkazem jsou zahrnuty do této Smlouvy. Berete tímto na vědomí, že tyto dodatečné podmínky tvoří nedílnou součást této Smlouvy.

5. VLASTNICTVÍ. Společnost SAP BusinessObjects anebo její dodavatelé si po celou dobu ponechávají veškerá práva, vlastnické nároky a podíly týkající se softwaru a všech jeho kopií bez ohledu na formu nebo média, na kterých originál nebo jiné kopie existují. Nevlastníte, ani touto smlouvou nezískáváte, jakýkoli vlastnický nárok nebo právo na Software nebo s ním související patenty, autorská práva, ochranné známky nebo jiné duševní vlastnictví. Souhlasíte s tím, že software, podmínky této smlouvy a případné srovnávací testy softwaru nebo podobné testy (bez ohledu na to, zda je budete provádět vy, společnost SAP BusinessObjects nebo třetí osoba) uchováte v tajnosti a budete je chránit před neoprávněným zveřejněním nebo použitím, pokud k tomu společnost SAP BusinessObjects nedá předem písemný souhlas. Společnost SAP BusinessObjects anebo její dodavatelé si vyhrazují veškerá práva, která vám nebyla výslovně udělena. Dodavatelé společnosti SAP BusinessObjects jsou zamýšlenými třetími osobami, v jejichž prospěch je tato smlouva uzavřena, a mají výslovné právo opírat se o podmínky této smlouvy, jak jsou zde uvedeny, a vymáhat jejich plnění. 

6. AUTORSKÁ PRÁVA. Na software se vztahují autorská práva společnosti SAP BusinessObjects a nebo jejích dodavatelů a chrání jej právní předpisy Spojených států amerických o autorských právech a patentech a ustanovení mezinárodních smluv. Software nesmíte kopírovat, s výjimkou: (a) pořízení neproduktivní záložní kopie nebo (b) instalace Softwarových komponentů, na které jste získali licenci, dle ustanovení bodu 2, do počítačů jako součást provozování Softwaru. Pokud jde o dokumentaci přiloženou k Softwaru, můžete pořídit přiměřený počet kopií (v tištěné nebo elektronické podobě) za podmínky, že tyto kopie budou používány pouze koncovými uživateli, kterým byla poskytnuta licence, v souvislosti s jejich používáním Softwaru a že dokumentace nebude dále zveřejňována nebo distribuována třetím osobám. Každou kopii softwaru nebo dokumentace, kterou pořídíte, musíte opatřit všemi oznámeními o autorských právech, ochranných známkách nebo dalšími popisky pro ochranu práv společnosti SAP BusinessObjects a jejích dodavatelů. Jakékoli další kopie Softwaru, které vytvoříte, jsou v rozporu s touto licenční smlouvou.

7. OMEZENÍ. Není-li to výslovně povoleno v této licenční smlouvě nebo v příslušných právních předpisech, nesmíte: (a) půjčovat, pronajímat, prodávat, postupovat, poskytovat podlicenci nebo jinak distribuovat Software nebo jakákoli práva udělená touto licenční smlouvou bez výslovného písemného povolení společnosti SAP BusinessObjects, (b) používat Software k poskytování nebo provozování Application Service Provider (ASP), servisního výpočetního střediska, marketingu, školení třetí strany, outsourcingu nebo k poradenským službám nebo jiným komerčním službám souvisejícím se Softwarem nebo vyvíjet výukové materiály, (c) měnit (ani pro účely opravy chyby), upravovat nebo překládat Software nebo vytvářet z něj odvozená díla, s výjimkou konfigurace Softwaru pomocí nabídek, možností a nástrojů poskytnutých pro tyto účely a obsažených v Softwaru, (d) jakýmkoli způsobem provádět zpětnou analýzu, rozklad ani dekompilaci Softwaru nebo souborového formátu výkazu .RPT (včetně zpětné kompilace pro zajištění vzájemné spolupráce) nebo jejich libovolné části s výjimkami povolenými příslušnými právními předpisy, a to pouze v rozsahu a za účelem těmito předpisy stanovenými, (e) používat Software k vývoji produktu, který bude konkurovat libovolné produktové nabídce společnosti SAP BusinessObjects, (f) používat Software k vývoji produktu, který převádí souborový formát výkazu (.RPT) na alternativní souborový formát výkazu používaný jakýmkoliv produktem obecně se zabývajícím zápisem výkazu, analýzou dat nebo poskytováním výkazu, který není majetkem společnosti SAP BusinessObjects, (g) používat neautorizované uvolňovací klíče nebo je distribuovat, (h) prozradit výsledky srovnávacích testů Softwaru třetí osobě bez předchozího písemného souhlasu společnosti SAP BusinessObjects, (i) povolit třetím osobám přístup k Softwaru nebo jeho používání s výjimkami výslovně povolenými v této smlouvě a (j) distribuovat nebo zveřejňovat uvolňovací klíče. Chcete-li uplatnit právo na zpětnou analýzu pro zajištění vzájemné spolupráce v souladu s příslušnými právními předpisy, musíte nejdříve zaslat společnosti SAP BusinessObjects písemné oznámení a poskytnout jí možnost, aby dle svého uvážení předložila nabídku na poskytnutí informací a pomoci, které jsou důvodně požadovány pro zajištění vzájemné spolupráce Softwaru s ostatními vašimi produkty, a to za poplatek, na kterém se (případně) vzájemně dohodnete. 

8. OMEZENÁ ZÁRUKA A NÁROKY. 

(a) S vyloučením Produktů Třetích Osob společnost SAP BusinessObjects zaručuje, že: (i) Software bude po dobu šesti (6) měsíců od dodání v zásadě odpovídat popisu funkcí uvedenému ve standardní dokumentaci Softwaru a (ii) po dobu šesti (6) měsíců od dodání fyzického média (např. disku CD-ROM, DVD a elektronické distribuce softwaru) budou tato fyzická média bez vad materiálu a zpracování. Všechny odvozené záruky na Software a Produkty Třetích Osob a média jsou omezeny na dobu třiceti (30) dnů od dodání, a to v rozsahu, v jakém se těchto záruk nelze zříci podle bodu 8 (c) níže. Výše uvedené záruky se zejména nevztahují na vady způsobené havárií, zneužitím, neoprávněnými opravami, modifikacemi nebo vylepšováním či nesprávným použitím. Společnost SAP BusinessObjects nezaručuje, že Software bude pracovat bez přerušení a bezchybně. Dodáním dalších kopií nebo poskytnutím aktualizací Softwaru včetně verzí poskytnutých v rámci Služeb podpory nedochází k opětovnému zahájení běhu záruční lhůty ani tím tato lhůta nebude jinak ovlivněna.

(b) Vaším výhradním nárokem v případě porušení výše uvedené omezené záruky bude, dle uvážení společnosti SAP BusinessObjects, buď (i) oprava nebo výměna Softwaru za produkt(y), které vyhovují výše uvedené omezené záruce, nebo (ii) vrácení ceny zaplacené za Software a ukončení této licenční smlouvy ve vztahu ke kopiím, které uvedeným podmínkám nevyhovují. Tento nárok vám společnost SAP BusinessObjects přizná pouze v případě, že jí zašlete písemné oznámení o porušení výše uvedené omezené záruky nejpozději do šesti (6) měsíců od dodání Softwaru.

(c) S VÝJIMKOU VÝSLOVNÝCH ZÁRUK UVEDENÝCH V TOMTO BODĚ 8 SE SPOLEČNOST SAP BUSINESSOBJECTS A JEJÍ DODAVATELÉ ZŘÍKAJÍ VŠECH OSTATNÍCH ZÁRUK, MIMO JINÉ VČETNĚ ODVOZENÝCH ZÁRUK (I) PRODEJNOSTI, (II) VHODNOSTI PRO URČITÝ ÚČEL, (III) NEPORUŠENÍ PRÁV TŘETÍCH OSOB NEBO (IV) ZÁRUK NA SKRYTÉ VADY. NĚKTERÉ ZEMĚ NEBO OBLASTI SOUDNÍ PŘÍSLUŠNOSTI NEPOVOLUJÍ VYLOUČENÍ ODVOZENÝCH ZÁRUK, TAKŽE VÝŠE UVEDENÉ VYLOUČENÍ SE NA VÁS NEMUSÍ VZTAHOVAT A MŮŽETE MÍT JINÁ ZÁKONNÁ PRÁVA, KTERÁ SE LIŠÍ V ZÁVISLOSTI NA STÁTU NEBO OBLASTI SOUDNÍ PŘÍSLUŠNOSTI. BERETE NA VĚDOMÍ, ŽE PŘI UZAVÍRÁNÍ TÉTO SMLOUVY SE PŘI HODNOCENÍ SOFTWARU OPÍRÁTE O SVÉ ZKUŠENOSTI, ZNALOSTI A ÚSUDEK A ŽE JSTE SPOKOJENI, POKUD JDE O VHODNOST SOFTWARU K PLNĚNÍ VAŠICH POŽADAVKŮ.

9. OMEZENÍ ODPOVĚDNOSTI. SPOLEČNOST SAP BUSINESSOBJECTS, JEJÍ DISTRIBUTOŘI, DODAVATELÉ NEBO SPŘÍZNĚNÉ OSOBY NEBUDOU V MAXIMÁLNÍM ROZSAHU POVOLENÉM PŘÍSLUŠNÝMI ZÁKONY V ŽÁDNÉM PŘÍPADĚ ODPOVĚDNÍ VÁM NEBO TŘETÍ OSOBĚ ZA JAKÉKOLI NEPŘÍMÉ, ZVLÁŠTNÍ, NÁHODNÉ, NÁSLEDNÉ NEBO SANKČNÍ ŠKODY, MIMO JINÉ VČETNĚ ZTRÁTY ZISKU NEBO VÝNOSŮ, ZTRÁTY NEBO NEPŘESNOSTI DAT NEBO NÁKLADŮ NA NÁHRADNÍ ZBOŽÍ, A TO BEZ OHLEDU NA TEORII ODPOVĚDNOSTI (VČETNĚ NEDBALOSTI), A TO ANI V PŘÍPADĚ, ŽE SPOLEČNOST SAP BUSINESSOBJECTS BYLA NA MOŽNOST TAKOVÝCH ŠKOD UPOZORNĚNA. SOUHRNNÁ ODPOVĚDNOST SPOLEČNOSTI SAP BUSINESSOBJECTS A JEJÍCH DODAVATELŮ VŮČI VÁM ZA SKUTEČNÉ PŘÍMÉ ŠKODY ZPŮSOBENÉ LIBOVOLNOU PŘÍČINOU BUDE OMEZENA ČÁSTKOU ODPOVÍDAJÍCÍ LICENČNÍM POPLATKŮM ZA SOFTWARE, KTERÉ JSTE ZA SOFTWARE ZAPLATILI, NEBO POPLATKŮM, KTERÉ JSTE ZAPLATILI ZA SLUŽBY, KTERÉ PŘÍMO ZPŮSOBILY ŠKODU. SPOLEČNOST SAP BUSINESSOBJECTS NENÍ ODPOVĚDNÁ ZA ŠKODY ZPŮSOBENÉ PRODUKTY TŘETÍCH OSOB. TATO OMEZENÍ PLATÍ I V PŘÍPADĚ JAKÉHOKOLIV NESPLNĚNÍ ZÁKLADNÍHO ÚČELU JAKÉHOKOLI NÁROKU. VÝŠE UVEDENÉ ROZDĚLENÍ RIZIK JE ZOHLEDNĚNO V POPLATCÍCH ÚČTOVANÝCH ZA TUTO LICENČNÍ SMLOUVU. NĚKTERÉ STÁTY NEBO JURISDIKCE NEUMOŽŇUJÍ ZA URČITÝCH OKOLNOSTÍ POPSANÝCH V TOMTO BODĚ OMEZENÍ NEBO VYLOUČENÍ ODPOVĚDNOSTI, TAKŽE VÝŠE UVEDENÉ OMEZENÍ SE NA VÁS NEMUSÍ VZTAHOVAT, POKUD DANÉ OKOLNOSTI NASTANOU.

10. SLUŽBY PODPORY. Pokud jste si zakoupili Služby podpory, společnost SAP BusinessObjects vám poskytne k Software služby podpory produktu v souladu s aktuálně platnými podmínkami služeb podpory společnosti SAP BusinessObjects. Pokud jste si zakoupili Služby podpory pro Software, musíte si zakoupit Služby podpory pro všechny oprávněné kopie uvedeného Softwaru, které vlastníte. Bez ohledu na výše uvedené společnost SAP BusinessObjects neposkytuje Služby podpory pro Produkty Třetích Osob.

11. UKONČENÍ SMLOUVY. S výjimkou případu, kdy je Software poskytován na základě předplacené licence nebo je jinak uvedeno v listu objednávky, nákupní objednávce nebo písemné cenové nabídce společnosti SAP BusinessObjects, na niž je řádně odkázáno v nákupní objednávce, jsou licence k Softwaru podle této smlouvy poskytovány natrvalo.Je-li Software poskytován na základě předplacené licence a není-li doba předplatného prodloužena nejpozději k datu konce aktuální doby platnosti Předplacené licence, bude příslušná Předplacená licence ukončena.Bez ohledu na výše uvedené může společnost SAP BusinessObjects ihned ukončit tuto smlouvu a libovolné licence a služby poskytované na jejím základě, pokud: (i) vám společnost SAP BusinessObjects oznámí písemně, že jste porušili smlouvu, a toto porušení nebude napraveno do třiceti (30) dnů nebo (ii) jste učinili postoupení ve prospěch věřitelů nebo je vámi nebo proti vám zahájeno soudní řízení na základě právních předpisů o úpadku, insolvenci nebo ochraně před věřiteli. Ukončení smlouvy vás nezbavuje povinnosti zaplatit dlužné poplatky a nebrání žádné smluvní straně vymáhat další dostupné nároky. Při ukončení této smlouvy nebo některé její části ze strany společnosti SAP BusinessObjects nebude společnost SAP BusinessObjects povinna vrátit vám jakékoli poplatky, které jste zaplatili, a souhlasíte s tím, že se zříkáte navždy a bezpodmínečně všech nároků na jejich vrácení. Je-li licence k Softwaru zrušena nebo její platnost skončí, musíte společnosti SAP BusinessObjects písemně potvrdit, že jste ihned odinstalovali a zničili všechny kopie Softwaru, a to do třiceti (30) dnů od daného zrušení nebo konce platnosti. Tyto body platí i po ukončení této Smlouvy:8(c),9,11,13, 15 a 17.

12. KONTROLA. Po dobu trvání této smlouvy a tři (3) roky po jejím ukončení nebo uplynutí doby trvání může společnost SAP BusinessObjects kontrolovat na základě oznámení zaslaného vám v přiměřeném předstihu a na své vlastní náklady vaše účetní knihy a záznamy, aby zjistila, zda dodržujete tuto smlouvu. V případě, že taková kontrola odhalí nedoplatek vůči společnosti SAP BusinessObjects v částce vyšší než pět procent (5 %) z částek splatných společnosti SAP BusinessObjects v kontrolovaném období nebo skutečnost, že jste vědomě porušili některou svou zásadní povinnost vyplývající z této smlouvy, zaplatíte nebo vrátíte společnosti SAP BusinessObjects, vedle všech dalších nároků, na které má společnost SAP BusinessObjects nárok, také náklady na provedení takové kontroly.

13. OBECNÁ USTANOVENÍ. Pokud zákony Spojených států amerických nestanoví předem jinak, řídí se tato smlouva zákony státu New York, USA, bez použití kolizních norem a s vyloučením Úmluvy OSN o smlouvách při mezinárodní koupi zboží, Vídeň, 1980, a jejích případných dodatků. Bude-li některé ustanovení této smlouvy v souladu se zákonem prohlášeno za neplatné, nebude mít tato neplatnost vliv na platnost zbývajících částí této smlouvy. Tato smlouva představuje úplnou smlouvu mezi vámi a společností SAP BusinessObjects a nahrazuje všechny předchozí ústní i písemné dohody týkající se předmětu této smlouvy. Tuto smlouvu nelze měnit jinak než písemnou listinou řádně podepsanou oprávněným zástupcem všech jednotlivých smluvních stran. Pokud pořizujete Software jménem nějakého subjektu, prohlašujete a zaručujete se, že jste právně způsobilí zavázat daný subjekt touto smlouvou. Tato smlouva nahrazuje všechny nákupní objednávky nebo jiné objednávkové dokumenty, které jste zaslali. Pokud jste se vy a společnost SAP BusinessObjects vzájemně dohodli a uzavřeli samostatnou rámcovou licenční smlouvu k Softwaru (dále jen „smlouva MSLA“) a získali jste software na základě smlouvy MSLA, může se vaše používání Softwaru řídit smlouvou MSLA a podmínky této smlouvy budou nahrazeny podmínkami smlouvy MSLA. Název produktu Softwaru je ochrannou známkou nebo registrovanou ochrannou známkou společnosti SAP BusinessObjects. Máte-li otázky týkající se této licenční smlouvy, obraťte se na místní prodejnu společnosti SAP BusinessObjects nebo jejího autorizovaného prodejce nebo napište společnosti SAP BusinessObjects na adresu: Contracts Department, 3410 Hillview Ave., Palo Alto, CA 94304, USA.

14. OMEZENÁ PRÁVA VLÁDY USA. Software představuje „komerční zboží“ tak, jak je tento termín definován v předpisech 48 C.F.R. 2.101 (říjen 1995), a skládá se z „komerčního počítačového softwaru“ a „dokumentace komerčního počítačového softwaru“ tak, jak jsou tyto termíny používány v předpisech 48 C.F.R. 12.212 (září 1995). V souladu s předpisem 48 C.F.R. 12.212 a 48 C.F.R. 227.7202-1 až 227.7202-4 (červen 1995) (případně jinými odpovídajícími ustanoveními, např. dodatkem o různých vládních úřadech USA) získávají uživatelé z řad vlády USA Software pouze s právy, která jsou uvedena v této smlouvě. Výrobcem je společnost SAP BusinessObjects, 3410 Hillview Ave., Palo Alto, CA 94304, USA. 

15. KONTROLA EXPORTU. Používání tohoto Softwaru se řídí předpisy USA pro regulaci exportu. Souhlasíte s následujícím: (a) nejste občanem, státním příslušníkem ani osobou s trvalým pobytem v dále uvedených státech a nejste pod kontrolou vlády Kuby, Íránu, Severní Koreje, Súdánu nebo jiné země, do kterých Spojené státy americké zakázaly vývoz, (b) nebudete Software přímo ani nepřímo exportovat ani reexportovat do výše uvedených zemí ani občanům, státním příslušníkům nebo osobám s trvalým pobytem v těchto zemích, (c) nejste na seznamu Ministerstva financí USA pro zvlášť označené státní příslušníky, zvlášť označené teroristy a zvlášť označené obchodníky s omamnými látkami a nejste uvedeni v přehledu zamítnutých objednávek Ministerstva obchodu USA, (d) nebudete Software přímo ani nepřímo exportovat nebo reexportovat osobám na výše uvedených seznamech, a (e) nebudete Software používat a nedovolíte jeho používání pro účely, které jsou právními předpisy Spojených států zakázány, mimo jiné včetně vývoje, navrhování, výroby nebo produkce jaderných, chemických nebo biologických zbraní hromadného ničení. Více informací najdete na webové stránce www.sap.com/company/export. 

16. PODMÍNKY OBJEDNÁVKY. Nákupní objednávky splňující požadavky společnosti SAP BusinessObjects na nákupní objednávky lze přijímat od způsobilých společností. Případné předtištěné podmínky nákupní objednávky neschválené písemně společností SAP BusinessObjects budou neúčinné. Platební podmínky jsou na čistou částku se splatností 30 dnů od data faktury. Zařízení FOB společnosti SAP BusinessObjects. Společnost SAP BusinessObjects se výslovně zříká jakýchkoli cenových záruk. Jste odpovědní za úhradu všech příslušných daní z prodeje, používání, spotřeby, DPH, ze zboží a služeb GST a všech ostatních daní a příslušných vývozních a dovozních poplatků, cel a podobných plateb s výjimkou daní vycházejících z čistého příjmu společnosti SAP BusinessObjects.

17. PODMÍNKY JEDINEČNÉ PRO DANOU ZEMI

Pokud jste Software zakoupili na území, které je uvedeno níže (dále jen „místní oblast“), stanoví tento bod specifická ustanovení a také výjimky vztahující se k výše uvedeným ustanovením této smlouvy. V rozsahu, v jakém je některé ustanovení platné pro místní oblast (dále jen „místní ustanovení“) stanovenou níže v rozporu s jiným ustanovením této smlouvy, má toto místní ustanovení přednost před ostatními ustanoveními této smlouvy, a to pokud jde o licence pořízené v místní oblasti.

Austrálie: 

a) Omezená záruka a nároky (bod 8): Doplňuje se následující:

Záruky uvedené v tomto bodě jsou poskytovány nad rámec všech práv, která máte podle zákona o obchodních postupech z roku 1974 (Trade Practices Act) nebo jiné legislativy, a jsou omezeny pouze v rozsahu povoleném příslušnými právními předpisy.

b) Omezení odpovědnosti (bod 9): Doplňuje se následující:

V rozsahu povoleném zákonem, jestliže společnost SAP BusinessObjects porušila podmínku nebo záruku vyplývající ze zákona o obchodních postupech z roku 1974 (Trade Practices Act) nebo ekvivalentní státní nebo územní právní předpis, jehož aplikaci nelze vyloučit, bude odpovědnost společnosti SAP BusinessObjects omezena dle výhradní volby společnosti SAP BusinessObjects na: (i) v případě Softwaru (a)(i) na opravu nebo výměnu zboží nebo dodání ekvivalentního zboží, nebo (ii) úhradu nákladů na takovou opravu nebo výměnu nebo pořízení ekvivalentního zboží, a (ii) v případě Služeb podpory: (x) opakované dodání Služeb podpory nebo (y) náklady na zajištění opětovné dodávky služeb. Při výpočtu souhrnné odpovědnosti společnosti SAP BusinessObjects podle této smlouvy budou zahrnuty uhrazené částky nebo hodnota zboží či služeb vyměněných, opravených nebo dodaných společností SAP BusinessObjects podle tohoto odstavce.

c) Obecná ustanovení (bod 13): První věta daného bodu je nahrazena tímto zněním:

Tato smlouva se řídí zákony státu nebo území, kde jste Software získali, a to bez použití kolizních norem a s vyloučením Úmluvy OSN o smlouvách při mezinárodní koupi zboží, Vídeň, 1980, a jejích případných dodatků.

Belgie a Francie

a) Omezení odpovědnosti (bod 9): Následující text nahrazuje podmínky tohoto bodu v celém rozsahu:

Nestanoví-li jinak kogentní právní předpisy:

1. Odpovědnost společnosti SAP BusinessObjects za škody nebo ztráty, které případně vzniknou při plnění jejích povinností souvisejících s touto smlouvou, je omezená na náhradu pouze takových škod a ztrát, které budou prokázané a budou skutečně vyplývat jako bezprostřední a přímý důsledek z neplnění těchto povinností (v případě zavinění společnosti SAP BusinessObjects), a to v maximální částce rovnající se platbám, které jste zaplatili za Software, který způsobil škodu. Toto omezení se nevztahuje na škody způsobné újmou na zdraví (včetně smrti) a škody na nemovitém majetku a movitém osobním majetku, za které je společnost SAP BusinessObjects na odpovědná základě zákona.

2. SPOLEČNOST SAP BUSINESSOBJECTS ANI ŽÁDNÝ Z JEJÍCH VÝVOJÁŘŮ SOFTWARU NEJSOU ODPOVĚDNÍ ZA NÁSLEDUJÍCÍ ŠKODY, A TO ANI V PŘÍPADĚ, ŽE BY BYLI INFORMOVÁNI O JEJICH MOŽNÉM VZNIKU: 1) ZTRÁTA NEBO POŠKOZENÍ DAT, 2) NÁHODNÉ NEBO NEPŘÍMÉ ŠKODY NEBO JAKÉKOLI HOSPODÁŘSKÉ NÁSLEDNÉ ŠKODY, 3) ZTRÁTA ZISKU, I KDYBY VZNIKLA JAKO BEZPROSTŘEDNÍ DŮSLEDEK UDÁLOSTI, KTERÁ ZPŮSOBILA ŠKODU, NEBO 4) ZTRÁTA OBCHODU, PŘÍJMU, POVĚSTI NEBO OČEKÁVANÝCH ÚSPOR.

3. Zde dohodnutá omezení a výjimky z odpovědnosti neplatí pouze pro činnosti prováděné společností SAP BusinessObjects, ale také na činnosti prováděné jejími dodavateli a vývojáři Softwaru, a představují maximální částku, za kterou jsou společnost SAP BusinessObjects a také její dodavatelé a vývojáři Softwaru společně odpovědní. Toto omezení se nevztahuje na škody způsobné újmou na zdraví (včetně smrti) a škody na nemovitém majetku a movitém osobním majetku, za které je společnost SAP BusinessObjects na odpovědná základě zákona.

b) Obecná ustanovení (bod 13): První věta daného bodu je nahrazena tímto zněním:

Tato smlouva se řídí zákony státu nebo území, kde jste Software získali, a to bez použití kolizních norem a s vyloučením Úmluvy OSN o smlouvách při mezinárodní koupi zboží, Vídeň, 1980, a jejích případných dodatků.

Brazílie

a) Záruka (bod 8): Následující text nahrazuje podmínky tohoto bodu v celém rozsahu:

(a) Společnost SAP BusinessObjects se zaručuje, že: (i) Software bude po dobu šesti (6) měsíců od dodání v zásadě odpovídat popisu funkcí uvedenému ve standardní dokumentaci přiložené k Softwaru a (ii) po dobu šesti (6) měsíců od dodání fyzického média (např. disku CD-ROM) budou tato fyzická média bez vad materiálu a zpracování. Výše uvedené záruky se zejména nevztahují na vady způsobené havárií, zneužitím, neoprávněnými opravami, modifikacemi nebo vylepšováním či nesprávným použitím. Jste srozuměni a souhlasíte s tím, že současný stav technologie neumožňuje vývoj bezchybného softwaru. Z toho důvodu se společnost SAP BusinessObjects nemůže zaručit, že Software bude pracovat bez přerušení a poruch. Dodáním dalších kopií nebo poskytnutím aktualizací Softwaru včetně verzí poskytnutých v rámci Služeb podpory nedochází k opětovnému zahájení běhu záruční lhůty ani tím tato lhůta nebude jinak ovlivněna.

(b) Vaším výhradním nárokem v případě porušení výše uvedené omezené záruky bude, dle uvážení společnosti SAP BusinessObjects, buď (i) oprava nebo výměna Softwaru za produkt(y), které vyhovují výše uvedené omezené záruce, nebo (ii) vrácení ceny zaplacené za Software a ukončení této licenční smlouvy ve vztahu ke kopiím, které uvedeným podmínkám nevyhovují. Tento nárok vám společnost SAP BusinessObjects přizná pouze v případě, že jí zašlete písemné oznámení o porušení výše uvedené omezené záruky nejpozději do třiceti (30) dnů od dodání Softwaru.

(c) DRŽITEL LICENCE JE SROZUMĚN A SOUHLASÍ S TÍM, ŽE SOUČASNÝ STAV TECHNOLOGIE NEUMOŽŇUJE VÝVOJ BEZCHYBNÉHO SOFTWARU A ŽE SOFTWARE BYL VYVINUT PRO POUŽÍVÁNÍ ŠIROKÝM POLEM ODBĚRATELŮ PODNIKOVÉHO SOFTWARU. PROTO S VÝJIMKOU VÝSLOVNÝCH ZÁRUK UVEDENÝCH V TOMTO BODĚ 7 SE SPOLEČNOST SAP BUSINESSOBJECTS A JEJÍ DODAVATELÉ ZŘÍKAJÍ VŠECH OSTATNÍCH ZÁRUK, MIMO JINÉ VČETNĚ ODVOZENÝCH ZÁRUK (I) PRODEJNOSTI, (II) VHODNOSTI PRO URČITÝ ÚČEL, (III) NEPORUŠENÍ PRÁV TŘETÍCH OSOB NEBO (IV) ZÁRUK NA SKRYTÉ VADY. NĚKTERÉ ZEMĚ NEBO OBLASTI SOUDNÍ PŘÍSLUŠNOSTI NEPOVOLUJÍ VYLOUČENÍ ODVOZENÝCH ZÁRUK, TAKŽE VÝŠE UVEDENÉ VYLOUČENÍ SE NA VÁS NEMUSÍ VZTAHOVAT A MŮŽETE MÍT JINÁ ZÁKONNÁ PRÁVA, KTERÁ SE LIŠÍ V ZÁVISLOSTI NA STÁTU NEBO OBLASTI SOUDNÍ PŘÍSLUŠNOSTI. DRŽITEL LICENCE BERE NA VĚDOMÍ, ŽE PŘI UZAVÍRÁNÍ TÉTO SMLOUVY SE PŘI HODNOCENÍ SOFTWARU OPÍRÁ O SVÉ ZKUŠENOSTI, ZNALOSTI A ÚSUDEK A ŽE JE SPOKOJENI, POKUD JDE O VHODNOST SOFTWARU K PLNĚNÍ JEHO POŽADAVKŮ.

b) Omezení odpovědnosti (bod 9): :Následující text nahrazuje podmínky tohoto bodu v celém rozsahu:

SPOLEČNOST SAP BUSINESSOBJECTS, JEJÍ DISTRIBUTOŘI, DODAVATELÉ NEBO SPŘÍZNĚNÉ OSOBY NEBUDOU V MAXIMÁLNÍM ROZSAHU POVOLENÉM PŘÍSLUŠNÝMI ZÁKONY V ŽÁDNÉM PŘÍPADĚ ODPOVĚDNÍ VÁM NEBO TŘETÍ OSOBĚ ZA JAKÉKOLI NEPŘÍMÉ, ZVLÁŠTNÍ, NÁHODNÉ, NÁSLEDNÉ NEBO SANKČNÍ ŠKODY, MIMO JINÉ VČETNĚ ZTRÁTY NEBO NEPŘESNOSTI DAT NEBO NÁKLADŮ NA NÁHRADNÍ ZBOŽÍ, A TO BEZ OHLEDU NA TEORII ODPOVĚDNOSTI (VČETNĚ NEDBALOSTI), A TO ANI V PŘÍPADĚ, ŽE SPOLEČNOST SAP BUSINESSOBJECTS BYLA NA MOŽNOST TAKOVÝCH ŠKOD UPOZORNĚNA. SOUHRNNÁ ODPOVĚDNOST SPOLEČNOSTI SAP BUSINESSOBJECTS A JEJÍCH DODAVATELŮ VŮČI DRŽITELI LICENCE ZA SKUTEČNÉ PŘÍMÉ ŠKODY ZPŮSOBENÉ LIBOVOLNOU PŘÍČINOU BUDE OMEZENA ČÁSTKOU ODPOVÍDAJÍCÍ LICENČNÍM POPLATKŮM ZA SOFTWARE, KTERÉ DRŽITEL LICENCE ZA SOFTWARE ZAPLATIL, NEBO POPLATKŮM, KTERÉ ZAPLATIL ZA SLUŽBY, KTERÉ PŘÍMO ZPŮSOBILY ŠKODU. TATO OMEZENÍ PLATÍ I V PŘÍPADĚ JAKÉHOKOLIV NESPLNĚNÍ ZÁKLADNÍHO ÚČELU JAKÉHOKOLI NÁROKU. VÝŠE UVEDENÉ ROZLOŽENÍ RIZIK JE ZOHLEDNĚNO V POPLATCÍCH ÚČTOVANÝCH PODLE TÉTO LICENČNÍ SMLOUVY. DRŽITEL LICENCE DÁLE BERE NA VĚDOMÍ, ŽE OMEZENÍ UVEDENÁ V TOMTO BODĚ TVOŘÍ PODSTATNÝ PRVEK TÉTO SMLOUVY A ŽE KDYBY TATO NEEXISTOVALA, CENOVÉ A DALŠÍ PODMÍNKY UVEDENÉ V TÉTO SMLOUVĚ BYLY PODSTATNĚ JINÉ.

c) Obecná ustanovení (bod 13): Slovo „New York“ nahrazuje následující výraz: 

Brazílie

Německo a Rakousko

a) Záruka (bod 8): Následující text nahrazuje podmínky tohoto bodu v celém rozsahu: 

Společnost SAP BusinessObjects se zaručuje, že Software poskytuje funkce uvedené v přiložené dokumentaci (dále jen „dokumentované funkce“) po dobu omezené záruky od okamžiku převzetí Softwaru, pokud bude používán v doporučované hardwarové konfiguraci. Omezená záruka znamená jeden rok, pokud jste podnikatelem, a dva roky, pokud nejste podnikatelem. Nepodstatné odchylky od dokumentovaných funkcí nezakládají právo na uplatnění záruky. TATO OMEZENÁ ZÁRUKA SE NEVZTAHUJE NA SOFTWARE, KTERÝ JE VÁM POSKYTOVÁN ZDARMA (NAPŘÍKLAD AKTUALIZACE, PŘEDBĚŽNÉ VERZE, HODNOTÍCÍ NEBO NEPRODEJNÝ SOFTWARE), NEBO SOFTWARE, KTERÝ JSTE ZMĚNILI, V ROZSAHU, V JAKÉM TATO ZMĚNA ZPŮSOBILA VADU. Chcete-li uplatnit nárok na záruku, musíte na náklady společnosti SAP BusinessObjects vrátit Software a doklad o nákupu společnosti, od které jste Software získali. Pokud se funkce Softwaru podstatně liší od sjednaných funkcí, má společnost SAP BusinessObjects právo opravit Software nebo jej vyměnit dle vlastního rozhodnutí formou opětovného plnění. Pokud se to nezdaří, máte právo na slevu z ceny nebo zrušení smlouvy. 

b) Omezení odpovědnosti (bod 9): k tomuto bodu se doplňuje následující odstavec:

Omezení a vyloučení uvedená v tomto bodě se nevztahují na škody, které společnost SAP BusinessObjects způsobí úmyslně nebo z hrubé nedbalosti. Kromě toho bude společnost SAP BusinessObjects odpovědná do výše obvykle předvídatelných škod za škodu, která byla způsobena společností SAP BusinessObjects nebo jejími zástupci v důsledku mírně nedbalostního porušení zásadní smluvní povinnosti. Toto omezení odpovědnosti se vztahuje na všechny škodní nároky bez ohledu na jejich právní základ, zejména na všechny předsmluvní nebo vedlejší smluvní nároky. Toto omezení odpovědnosti se však nebude vztahovat na povinnou zákonnou odpovědnost vyplývající ze zákona o odpovědnosti za vady výrobku ani za škody, které byly způsobeny porušením výslovné záruky v rozsahu, v jakém byla tato výslovná záruka zamýšlena jako vaše ochrana proti konkrétní vzniklé škodě. Účelem tohoto ustanovení není omezit odpovědnost tam, kde je rozsah odpovědnosti stanoven povinně ze zákona.

c) Obecná ustanovení (bod 13): První větu tohoto bodu nahrazuje následující znění:

Tato smlouva se řídí zákony státu nebo území, kde jste Software získali, a to bez použití kolizních norem a s vyloučením Úmluvy OSN o smlouvách při mezinárodní koupi zboží, Vídeň, 1980, a jejích případných dodatků.


Itálie

a) Omezení odpovědnosti (bod 9): Následující text nahrazuje podmínky tohoto bodu v celém rozsahu: 

Kromě škody vyplývající z hrubé nedbalosti nebo úmyslného nesprávného jednání, za něž společnost SAP BusinessObjects nemůže omezit svou odpovědnost, odpovědnost společnosti SAP BusinessObjects za přímé a nepřímé škody související s původními nebo dalšími vadami Softwaru nebo v souvislosti s používáním nebo nepoužíváním Softwaru nebo v souvislosti s jiným případem porušení smlouvy bude omezena částkou odpovídající výši poplatků, které jste zaplatili společnosti SAP BusinessObjects za Software nebo část Softwaru, kvůli nimž ke škodě došlo.

b) Obecná ustanovení (bod 13): První věta daného bodu je nahrazena tímto zněním:

ato smlouva se řídí zákony státu nebo území, kde jste software získali, a to bez použití kolizních norem a s vyloučením Úmluvy OSN o smlouvách při mezinárodní koupi zboží, Vídeň, 1980, a jejích případných dodatků.

Velká Británie

c) Obecná ustanovení (bod 13): První větu tohoto bodu nahrazuje následující znění:

Tato smlouva se řídí zákony Anglie a Walesu, a to bez použití kolizních norem a s vyloučením Úmluvy OSN o smlouvách při mezinárodní koupi zboží, Vídeň, 1980, a jejích případných dodatků. Bez ohledu na ostatní ustanovení této smlouvy nebude žádné ustanovení této smlouvy vytvářet nebo svěřovat (výslovně ani odvozeně) jakákoli práva nebo jiné výhody podle zákona o smluvních právech třetích osob z roku 1999 (Contracts Rights of Third Parties Act) nebo jinak ve prospěch třetí osoby, která není účastníkem této smlouvy.

Uveďte, zda souhlasíte či nesouhlasíte s podmínkami této Softwarové licenční smlouvy.



